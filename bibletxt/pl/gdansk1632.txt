Ewangelia według Jana
Gdańsk Bible (1632)
Domena publiczna

===== ROZDZIAŁ 1 =====

1:1 Na początku było Słowo, a ono Słowo było u Boga, a Bogiem było ono Słowo.
1:2 To było na początku u Boga.
1:3 Wszystkie rzeczy przez nie się stały, a bez niego nic się nie stało, co się stało.
1:4 W nim było żywot, a żywot był światłością ludzką.
1:5 A ona światłość w ciemnościach świeci, ale ciemności jej nie ogarnęły.
1:6 Był człowiek posłany od Boga, któremu imię było Jan.
1:7 Ten przyszedł na świadectwo, aby świadczył o onej światłości, żeby wszyscy uwierzyli przez niego.
1:8 Nie był on oną światłością, ale był posłany, aby świadczył o onej światłości.
1:9 Była ona światłość prawdziwa, która oświeca każdego człowieka przychodzącego na świat.
1:10 Na świecie był, a świat przez niego się stał, ale świat go nie poznał.
1:11 Do swojej własności przyszedł, ale swoi własni go nie przyjęli.
1:12 A ile ich go przyjęło, dał im moc, aby się stali synami Bożymi, tym, którzy wierzą w imię jego;
1:13 Którzy nie z krwi, ani z woli ciała, ani z woli męża, ale z Boga narodzeni są.
1:14 A Słowo ciałem się stało i mieszkało między nami, (i widzieliśmy chwałę jego, chwałę jako jednorodzonego od Ojca,) pełne łaski i prawdy.
1:15 Jan świadczył o nim i wołał, mówiąc: Ten był, o którym mówiłem: Ten, co za mną idzie, stał się przede mną, gdyż był pierwej niżeli ja.
1:16 A z pełności jego my wszyscy wzięliśmy, i łaskę za łaskę.
1:17 Albowiem zakon przez Mojżesza jest dany, ale łaska i prawda przez Jezusa Chrystusa się stała.
1:18 Boga nikt nigdy nie widział; jednorodzony Syn, który jest w łonie Ojcowskim, ten go nam objawił.
1:19 A toć jest świadectwo Janowe, gdy Żydowie posłali z Jeruzalemu kapłany i Lewitów, aby go pytali: Tyś ty kto?
1:20 I wyznał, a nie zaprzał się, i wyznał: Żem ja nie jest Chrystus.
1:21 I pytali go: Cóż tedy? Eliaszem jesteś? I rzekł: Nie jestem. Prorokiem jesteś? I odpowiedział: Nie.
1:22 Tedy mu rzekli: Któżeś jest? abyśmy dali odpowiedź tym, którzy nas posłali. Co powiadasz sam o sobie?
1:23 Rzekł: Jam jest głos wołającego na puszczy: Prostujcie drogę Pańską, jako powiedział Izajasz prorok.
1:24 A ci, którzy byli posłani, byli z Faryzeuszów.
1:25 I pytali go, i rzekli mu: Przeczże tedy chrzcisz, jeźliś ty nie jest Chrystusem, ani Eliaszem, ani prorokiem?
1:26 Odpowiedział im Jan, mówiąc: Ja chrzczę wodą, ale pośród was stoi, którego wy nie znacie.
1:27 Onci jest, który za mną idzie, ale stał się przede mną, któregom ja nie jest godzien rozwiązać rzemienia u trzewika jego.
1:28 To się działo w Betabarze za Jordanem, gdzie Jan chrzcił.
1:29 Nazajutrz ujrzał Jan Jezusa, idącego do niego, i rzekł: Oto Baranek Boży, który gładzi grzech świata.
1:30 Tenci jest, o którym ja powiedziałem: Za mną idzie mąż, który się stał przede mną; bo był pierwej niźli ja.
1:31 A ja go nie znałem, ale żeby był objawion Izraelowi, dlatego przyszedłem ja wodą chrzcić.
1:32 I świadczył Jan, mówiąc: Żem widział Ducha zstępującego jako gołębicę z nieba, i został na nim.
1:33 A jam go nie znał; ale który mię posłał, abym chrzcił wodą, ten mi rzekł: Nad którymbyś ujrzał Ducha zstępującego i zostającego nad nim, tenci jest, który chrzci Duchem Świętym.
1:34 A jam widział i świadczyłem, iż ten jest Synem Bożym.
1:35 Nazajutrz zasię stał Jan, i dwaj z uczniów jego.
1:36 A wejrzawszy na Jezusa, idącego, rzekł: Oto Baranek Boży.
1:37 I słyszeli go dwaj uczniowie mówiącego, i szli za Jezusem.
1:38 A obróciwszy się Jezus, i ujrzawszy, iż za nim idą, rzekł im: Czego szukacie? A oni mu rzekli: Rabbi! (które się wykłada: Mistrzu!) gdzie mieszkasz?
1:39 Rzekł im: Pójdźcie a obaczcie. Przyszli i widzieli, gdzie mieszkał, i u niego onego dnia zostali; a było około godziny dziesiątej.
1:40 Był Andrzej, brat Szymona Piotra, jeden z onych dwóch, którzy słyszeli o nim od Jana, i szli za nim.
1:41 Ten najprzód znalazł brata swego własnego Szymona, i rzekł mu: Znaleźliśmy Mesyjasza, (które się wykłada: Chrystusa.)
1:42 I przywiódł go do Jezusa. A wejrzawszy nań Jezus, rzekł: Tyś jest Szymon, syn Jonaszów; ty będziesz nazwany Cefas, (które się wykłada: Piotr.)
1:43 Nazajutrz chciał Jezus iść do Galilei; i znalazł Filipa, i rzekł mu: Pójdź za mną.
1:44 A był Filip z Betsaidy, z miasta Andrzejowego i Piotrowego.
1:45 Filip znalazł Natanaela, i rzekł mu: Znaleźliśmy tego, o którym pisał Mojżesz w zakonie i prorocy, Jezusa, syna Józefowego z Nazaretu.
1:46 I rzekł mu Natanael: Z Nazaretu może być co dobrego? Rzekł mu Filip: Pójdź a obacz.
1:47 Ujrzał Jezus Natanaela, idącego ku niemu, i rzekł o nim: Oto prawdziwie Izraelczyk, w którym nie masz zdrady.
1:48 Rzekł mu Natanael: Skądże mię znasz? Odpowiedział Jezus i rzekł mu: Pierwej niżeliś cię Filip zawołał, gdyś był pod figowym drzewem, widziałem cię.
1:49 Odpowiedział mu Natanael i rzekł: Rabbi! ty jesteś Syn Boży, tyś jest Król Izraelski.
1:50 Odpowiedział Jezus i rzekł mu: Iż cim powiedział: Widziałem cię pod figowym drzewem, wierzysz; większe rzeczy nad te ujrzysz.
1:51 I rzekł mu: Zaprawdę, zaprawdę powiadam wam: Od tego czasu ujrzycie niebo otworzone, i Anioły Boże wstępujące i zstępujące na Syna człowieczego.

===== ROZDZIAŁ 2 =====

2:1 A dnia trzeciego było wesele w Kanie Galilejskiej, i była tam matka Jezusowa.
2:2 A był też i Jezus wezwany, i uczniowie jego na to wesele.
2:3 A gdy nie dostało wina, rzekła matka Jezusowa do niego: Nie mają wina.
2:4 Rzekł jej Jezus: Cóż mnie i tobie, niewiasto? jeszcze nie przyszła godzina moja.
2:5 Rzekła matka jego sługom: Cokolwiek wam rzecze, czyńcie.
2:6 A było tam sześć stągwi kamiennych, postawionych według oczyszczenia Żydowskiego, które brały każda w się po dwu albo po trzech wiader.
2:7 Rzekł im Jezus: Napełnijcie stągwie wodą. I napełnili je aż do wierzchu.
2:8 I rzekł im: Czerpajcie teraz, a nieście staroście weselnej. I nieśli.
2:9 A gdy starosta weselny skosztował wody, winem uczynionej, (a nie wiedział, skąd było, ale słudzy wiedzieli, którzy czerpali wodę,) zawołał starosta weselny oblubieńca,
2:10 I rzekł mu: Każdy człowiek wprzód stawia dobre wino, a gdy się upiją, tedy gorsze; aleś ty zachował dobre wino aż dotąd.
2:11 Ten początek znamion uczynił Jezus w Kanie Galilejskiej, i objawił chwałę swoję; i uwierzyli weń uczniowie jego.
2:12 Potem zstąpił do Kapernaum, on i matka jego, i bracia jego, i uczniowie jego, a tam zostali niewiele dni.
2:13 A była blisko wielkanoc Żydowska, i wstąpił Jezus do Jeruzalemu.
2:14 I znalazł w kościele sprzedających woły i owce i gołębie, i siedzących przekupniów.
2:15 A uczyniwszy bicz z powrozków, wygnał wszystkie z kościoła, i owce i woły, i przekupniom pieniądze rozrzucił, a stoły porozwracał.
2:16 A tym, którzy gołębie sprzedawali, rzekł: Wynieście to stąd, a nie czyńcie domu Ojca mego domem kupieckiego.
2:17 I wspomnieli uczniowie jego, iż napisano: Gorliwość domu twego zżarła mię.
2:18 Odpowiedzieli tedy Żydowie i rzekli mu: Cóż nam za znak pokażesz, iż to czynisz?
2:19 Odpowiedział Jezus i rzekł im: Zburzcie ten kościół, a we trzech dniach wystawię go.
2:20 I rzekli Żydowie: Przez czterdzieści i sześć lat budowano ten kościół, a ty go we trzech dniach wystawisz?
2:21 Ale on mówił o kościele ciała swego.
2:22 A gdy zmartwychwstał, wspomnieli uczniowie jego, że im to był powiedział; i uwierzyli Pismom i słowu, które rzekł Jezus.
2:23 A gdy był w Jeruzalemie na wielkanoc w dzień uroczysty, wiele ich uwierzyło w imię jego, widząc znaki jego, które czynił.
2:24 Ale Jezus się sam im nie zwierzał, przeto iż znał wszystkich;
2:25 I iż nie potrzebował, aby mu kto świadczył o człowieku; bo on sam wiedział, co było w człowieku.

===== ROZDZIAŁ 3 =====

3:1 A był człowiek z Faryzeuszów, imieniem Nikodem, książę Żydowskie.
3:2 Ten przyszedł do Jezusa w nocy i rzekł mu: Mistrzu! wiemy, żeś od Boga przyszedł jako nauczyciel; albowiem żaden nie może tych znaków czynić, które ty czynisz, tylko był li Bóg z nim.
3:3 Odpowiedział Jezus i rzekł mu: Zaprawdę, zaprawdę powiadam tobie: Jeźli się kto nie narodzi znowu, nie może ujrzeć królestwa Bożego.
3:4 Rzekł mu Nikodem: Jakoż się może człowiek narodzić, będąc stary? azaż może po wtóre w żywot matki swojej wnijść i narodzić się?
3:5 Odpowiedział Jezus: Zaprawdę, zaprawdę powiadam tobie: Jeźli się kto nie narodzi z wody i z Ducha, nie może wnijść do królestwa Bożego.
3:6 Co się narodziło z ciała, ciało jest, a co się narodziło z Ducha, duch jest.
3:7 Nie dziw się, żem ci rzekł: Musicie się narodzić znowu.
3:8 Wiatr, kędy chce, wieje, a głos jego słyszysz, ale nie wiesz, skąd przychodzi i kędy idzie; tak jest każdy, który się narodził z Ducha.
3:9 Odpowiedział Nikodem i rzekł mu: Jakoż się te rzeczy mogą dziać?
3:10 Odpowiedział Jezus i rzekł mu: Tyś jest doktor Izraelski, a tego nie wiesz?
3:11 Zaprawdę, zaprawdę powiadam tobie: Że co wiemy, mówimy, a cośmy widzieli, świadczymy, a świadectwa naszego nie przyjmujecie.
3:12 Jeźlim wam rzeczy ziemskie powiedał, a nie wierzycie, jakoż uwierzycie, jeźlibych wam powiadał rzeczy niebieskie?
3:13 A nikt nie wstąpił do nieba, tylko ten, który zstąpił z nieba, Syn człowieczy, który jest w niebie.
3:14 A jako Mojżesz wywyższył węża na puszczy, tak musi być wywyższony Syn człowieczy;
3:15 Aby każdy, kto weń wierzy, nie zginął, ale miał żywot wieczny.
3:16 Albowiem tak Bóg umiłował świat, że Syna swego jednorodzonego dał, aby każdy, kto weń wierzy, nie zginął, ale miał żywot wieczny.
3:17 Bo nie posłał Bóg Syna swego na świat, aby sądził świat, ale aby świat przez niego był zbawiony.
3:18 Kto weń wierzy, nie bywa sądzony; ale kto nie wierzy, już jest osądzony, iż nie uwierzył w imię jednorodzonego Syna Bożego.
3:19 A toć jest sąd, iż światłość przyszła na świat, ale ludzie umiłowali więcej ciemność niżeli światłość; albowiem sprawy ich złe były.
3:20 Każdy bowiem, kto źle czyni, ma w nienawiści światłość i nie przystępuje do światłości, aby nie były karane uczynki jego.
3:21 Ale kto czyni prawdę, przystępuje do światłości, aby były objawione uczynki jego, że w Bogu są uczynione.
3:22 Potem przyszedł Jezus i uczniowie jego do ziemi Judzkiej, i tam z nimi przebywał i chrzcił.
3:23 A Jan też chrzcił w Ennon, blisko Salim, przeto iż tam wiele wód było; i przychodzili, i byli chrzczeni.
3:24 Bo jeszcze Jan nie był wtrącony do więzienia.
3:25 I stało się pytanie między uczniami Janowymi i Żydami o oczyszczeniu.
3:26 I przyszli do Jana, mówiąc mu: Mistrzu! Ten, który był z tobą za Jordanem, o którymś ty świadczył, oto on chrzci, a wszyscy idą do niego.
3:27 Odpowiedział Jan i rzekł: Nie może człowiek wziąć nic, jeźliżby mu nie było dano z nieba.
3:28 Wy sami mi jesteście świadkami, żem powiedział: Nie jestem ja Chrystusem, ale żem jest posłany przed nim.
3:29 Kto ma oblubienicę, oblubieniec jest; ale przyjaciel oblubieńcowy, który stoi i słucha go, radością się raduje dla głosu oblubieńcowego. Ta tedy radość moja jest wypełniona.
3:30 On musi rosnąć, ale ja umniejszać się.
3:31 Kto z góry przychodzi, nad wszystkich jest; kto jest z ziemi, z ziemi jest, i rzeczy ziemskie mówi. Ten, który z nieba przychodzi, nad wszystkich jest.
3:32 A co widział i słyszał, to świadczy, ale świadectwa jego żaden nie przyjmuje.
3:33 Kto przyjął świadectwo jego, potwierdził, iż Bóg jest prawdziwy.
3:34 Albowiem którego Bóg posłał, słowa Boże mówi; bo mu Bóg nie miernie daje Ducha.
3:35 Ojciec miłuje Syna, a wszystko dał w rękę jego.
3:36 Kto wierzy w Syna, ma żywot wieczny; ale kto nie wierzy Synowi, nie ujrzy żywota, ale gniew Boży zostaje na nim.

===== ROZDZIAŁ 4 =====

4:1 A gdy się Pan dowiedział, iż słyszeli Faryzeuszowie, że Jezus więcej uczniów czyni i chrzci niż Jan,
4:2 (Aczkolwiek Jezus sam nie chrzcił, ale uczniowie jego,)
4:3 Opuścił Judzką ziemię, i odszedł zasię do Galilei.
4:4 A musiał iść przez Samaryją.
4:5 I przyszedł do miasta Samaryskiego, zwanego Sychar, które jest podle dzierżawy, którą dał Jakób Józefowi, synowi swemu.
4:6 A była tam studnia Jakóbowa. Przetoż Jezus, utrudzony będąc z drogi, siedział tak u studni; było około szóstej godziny.
4:7 I przyszła niewiasta z Samaryi czerpać wody. Rzekł jej Jezus: Daj mi pić.
4:8 (Albowiem uczniowie jego byli poszli do miasta, aby nakupili żywności.)
4:9 I rzekła mu niewiasta ona Samaryska: Jakoż ty będąc Żydem, żądasz ode mnie pić, która jestem niewiasta Samaryjska? (Bo się nie obcują Żydowie z Samarytany.)
4:10 Odpowiedział Jezus i rzekł jej: Byś ty znała dar Boży, i kto jest, który tobie mówi: Daj mi pić, ty byś go prosiła, a dałby ci wodę żywą.
4:11 Rzekła mu ona niewiasta: Panie! ani masz czem zaczerpnąć, a studnia jest głęboka; skąd tedy masz tę wodę żywą?
4:12 Azaż ty jesteś więtszy niż ojciec nasz Jakób, który nam dał tę studnią, i sam z niej pił, i synowie jego, i bydło jego?
4:13 Odpowiedział Jezus i rzekł jej: Każdy, kto pije z tej wody, znowu pragnąć będzie;
4:14 Ale kto pić będzie z tej wody, którą ja mu dam, nie będzie pragnął na wieki, ale ta woda, którą mu ja dam, stanie się w nim studnią wody wyskakującej ku żywotowi wiecznemu.
4:15 Rzekła mu niewiasta: Panie! daj mi tej wody, abym nie pragnęła, ani tu przychodziła czerpać.
4:16 Rzekł jej Jezus: Idź, zawołaj męża twego, a przyjdź sam.
4:17 Odpowiedziała niewiasta i rzekła: Nie mam męża. Rzekł jej Jezus: Dobrześeś powiedziała: Nie mam męża;
4:18 Boś pięć mężów miała, a teraz, którego masz, nie jest mąż twój; toś prawdziwie powiedziała.
4:19 Rzekła mu niewiasta: Panie! widzę, że ty jesteś prorok.
4:20 Ojcowie nasi na tej górze się modlili, a wy powiadacie, że w Jeruzalemie jest miejsce, gdzie się trzeba modlić.
4:21 Rzekł jej Jezus: Niewiasto! wierz mi, że przychodzi godzina, gdy ani na tej górze, ani w Jeruzalemie modlić się będziecie Ojcu.
4:22 Wy się modlicie, czego nie wiecie; ale my się modlimy, co wiemy; bo zbawienie z Żydów jest.
4:23 Ale przychodzi godzina, i teraz jest, gdy się prawdziwi modlący modlić się będą Ojcu w duchu i w prawdzie; albowiem i Ojciec takich szuka, którzy by mu się tak modlili.
4:24 Bóg jest duch, a którzy mu się modlą, w duchu i w prawdzie modlić mu się muszą.
4:25 Rzekła mu niewiasta: Wiem, że Mesyjasz (który zową Chrystusem) przyjść ma; gdy on przyjdzie, opowie nam wszystko.
4:26 Rzekł jej Jezus: Jam jest, który z tobą mówię.
4:27 A w tem przyszli uczniowie jego, i dziwowali się, że z niewiastą mówił, wszakże żaden nie rzekł: Czego szukasz? albo: Co z nią mówisz?
4:28 Tedy niewiasta zostawiła stągiew swoję, i poszła do miasta, i rzekła ludziom:
4:29 Pójdźcie, obaczcie człowieka, który mi powiedział wszystko, com uczyniła; azaż to nie jest Chrystus?
4:30 Wyszli tedy z miasta, i przyszli do niego.
4:31 A w tym pomiędzy prosili go uczniowie jego, mówiąc: Rabbi! jedz.
4:32 Ale on im rzekł: Jam ma pokarm ku jedzeniu, którego wy nie wiecie.
4:33 I mówili uczniowie między sobą: Azaż mu kto przyniósł jeść?
4:34 Rzekł im Jezus: Pokarm mój jest, abym czynił wolę onego, który mię posłał, i abym wykonał sprawę jego.
4:35 Azaż wy nie powiadacie, że jeszcze cztery miesiące są, a przyjdzie żniwo? Oto powiadam wam: Podnieście oczy wasze, a wejrzyjcie na rolę, że już pobielała do żniwa.
4:36 A kto żnie, bierze zapłatę, i zbiera owoc ku żywotowi wiecznemu, aby się społem radował i ten, co sieje, i ten, co żnie.
4:37 Albowiem w tem jest słowo prawdziwe, że inszy jest, który sieje, a inszy, który żnie.
4:38 Jam was posłał żąć, nad czem wy nie pracowaliście; inni pracowali, a wy w pracę ich weszliście.
4:39 A wielu Samarytan z miasta onego uwierzyło weń dla słowa niewiasty, świadczącej: Że mi powiedział wszystko, com uczyniła.
4:40 A gdy przyszli do niego Samarytanie, prosili go, aby u nich został; i został tam przez dwa dni.
4:41 I daleko więcej ich uwierzyło dla słowa jego.
4:42 A onej niewieście powiadali: Już nie dla twej mowy wierzymy; boć sami słyszeliśmy, i wiemy, że ten prawdziwie jest Zbawiciel świata, Chrystus.
4:43 A po dwóch dniach wyszedł stamtąd, i szedł do Galilei.
4:44 Bo Jezus sam świadczył, iż prorok we własnej ojczyźnie nie ma uczciwości.
4:45 A gdy przyszedł do Galilei, przyjęli go Galilejczycy, widzieli będąc wszystko, co czynił w Jeruzalemie w dzień uroczysty; bo i oni byli przyszli na ono święto.
4:46 I przyszedł zasię Jezus do Kany Galilejskiej, gdzie był wodę uczynił winem. I był niektóry kneź, którego syn chorował w Kapernaum.
4:47 Ten usłyszawszy, że Jezus przyszedł z Judzkiej ziemi do Galilei, szedł do niego, i prosił go, aby przyszedł i uzdrowił syna jego; bo umierać począł.
4:48 I rzekł mu Jezus: Jeźli znamion i cudów nie ujrzycie, nie uwierzycie.
4:49 Rzekł mu on kneź: Panie! pójdź, pierwej niż umrze syn mój.
4:50 Rzekł mu Jezus: Idź, syn twój żyje. I uwierzył on człowiek słowu, które mu rzekł Jezus, i poszedł.
4:51 A gdy już szedł, zaszli go słudzy jego, i oznajmili mu, mówiąc: Syn twój żyje.
4:52 I pytał się ich o onę godzinę, w którą mu się polżyło. I rzekli mu: Wczoraj o godzinie siódmej opuściła go gorączka.
4:53 I poznał ojciec, że ta była godzina, w którą mu rzekł Jezus: Syn twój żyje. I uwierzył on sam i wszystek dom jego.
4:54 To zasię wtóry cud uczynił Jezus, przyszedłszy z Judzkiej ziemi do Galilei.

===== ROZDZIAŁ 5 =====

5:1 Potem było święto Żydowskie, i wstąpił Jezus do Jeruzalemu.
5:2 A była w Jeruzalemie przy rynku owczym sadzawka, która się zowie po Hebrajsku Betesda, mająca pięć ganków.
5:3 W tych leżało mnóstwo chorych, ślepych, chromych, uschłych, oczekujących poruszonej wody.
5:4 Albowiem Anioł czasu pewnego zstępował do sadzawki, i ruszał wodę; a kto naprzód wstąpił po poruszeniu wody, zdrowym się stawał, jaką by kolwiek chorobą był zarażony.
5:5 A był tam człowiek niektóry, który przez trzydzieści i osiem lat w niemocy leżał.
5:6 Tego ujrzawszy Jezus leżącego, i dowiedziawszy się, że już przez długi czas był, rzekł mu: Chceszże być zdrów?
5:7 Odpowiedział mu chory: Panie! nie mam człowieka, aby mię, gdy by woda była poruszona, spuścił w sadzawkę; a pokąd ja przychodzę, inszy stąpi przede mną.
5:8 Rzekł mu Jezus: Wstań, weźmij łoże twoje, a chodź.
5:9 A natychmiast on człowiek stał się zdrów, i wziął łoże swoje, i chodził. A było w on dzień sabat.
5:10 Przetoż mówili Żydowie onemu, który był uzdrowion: Sabat jest, nie godzi się tobie nosić łoża.
5:11 Odpowiedział im: Ten, który mię uczynił zdrowym, ten mi rzekł: Weźmij łoże twoje, a chodź.
5:12 I pytali go: Któryż to jest on człowiek, który ci rzekł: Weźmij łoże twoje, a chodź?
5:13 Ale ten, który był uzdrowion, nie wiedział, kto by był; albowiem Jezus był ustąpił od zgromadziła, które było na onem miejscu.
5:14 Potem znalazł go Jezus w kościele, i rzekł mu: Oto jesteś zdrów; już więcej nie grzesz, aby cię gorszego co nie spotkało.
5:15 Odszedł on człowiek, i opowiedział Żydom, że Jezus jest, który go uczynił zdrowym.
5:16 A przetoż prześladowali Żydowie Jezusa, i szukali, jakoby go zabili, iż to czynił w sabat.
5:17 Ale Jezus im odpowiedział: Ojciec mój aż dotąd działa, i ja działam.
5:18 Przetoż daleko więcej szukali go Żydowie zabić, iż nie tylko łamał sabat, ale i Ojcem swoim nazywał Boga, czyniąc się równym Bogu.
5:19 Tedy odpowiedział Jezus, i rzekł im: Zaprawdę, zaprawdę powiadam wam: Nie może Syn sam od siebie nic czynić, tylko co ujrzy, że Ojciec czyni; albowiem cokolwiek on czyni, to i Syn także czyni.
5:20 Bo Ojciec miłuje Syna, i pokazuje mu wszystko, co sam czyni, a większe nad te pokaże mu sprawy, abyście się wy dziwowali.
5:21 Albowiem jako Ojciec wzbudza umarłe, i ożywia, tak i Syn, które chce, ożywia.
5:22 Albowiem Ojciec nikogo nie sądzi, ale wszystek sąd dał Synowi;
5:23 Aby wszyscy czcili Syna, jako czczą Ojca. Kto nie czci Syna, nie czci Ojca, który go posłał.
5:24 Zaprawdę, zaprawdę powiadam wam: Że kto słucha słowa mego, a wierzy temu, który mię posłał, ma żywot wieczny, i na sąd nie przychodzi, ale się przeniósł z śmierci do żywota.
5:25 Zaprawdę, zaprawdę powiadam wam: Iż przychodzi godzina, a teraz jest, gdy umarli usłyszą głos Syna Bożego, a którzy usłyszą, żyć będą.
5:26 Albowiem jako Ojciec ma żywot sam w sobie, tak dał i Synowi, aby miał żywot sam w sobie.
5:27 I moc mu dał i sąd czynić, przeto iż jest Synem człowieczym.
5:28 Nie dziwujcie się temu; bo przychodzi godzina, w którą wszyscy, co są w grobach, usłyszą głos jego;
5:29 I wynijdą ci, którzy dobrze czynili, na powstanie żywota, a którzy źle czynili, na powstanie sądu.
5:30 Ja sam od siebie nie mogę nic czynić; jako słyszę, tak sądzę, a sąd mój jest sprawiedliwy; bo nie szukam woli mojej, ale woli Ojca, który mię posłał.
5:31 Jeźlibym ja świadczył sam o sobie, świadectwo moje nie jest prawdziwe.
5:32 Inszy jest, który świadczy o mnie, a wiem, że prawdziwe jest świadectwo, które świadczy o mnie.
5:33 Wyście byli posłali do Jana, i świadczył prawdzie.
5:34 Ale ja nie od człowieka biorę świadectwo, wszakże to powiadam, abyście byli zbawieni.
5:35 On był świecą palącą i świecącą; a wy chcieliście na czas ucieszyć się w światłości jego.
5:36 Ale ja mam większe świadectwo nad Janowe; albowiem sprawy, które mi dał Ojciec, abym je wykonał, te same sprawy, które ja czynię, świadczą o mnie, że mię Ojciec posłał.
5:37 I Ojciec, który mię posłał, on świadczył o mnie. A niście nigdy ani głosu jego słyszeli, ani obliczności jego widzieli.
5:38 I słowa jego nie macie w sobie mieszkającego; bo którego on posłał, temu wy nie wierzycie.
5:39 Szukacie Pism; bo się wam zda, że w nich macie żywot wieczny, a one są, które świadczą o mnie.
5:40 Wszakże nie chcecie przyjść do mnie, abyście żywot mieli.
5:41 Chwały od ludzi nie biorę.
5:42 Ale poznałem was, że miłości Bożej nie macie w sobie.
5:43 Przyszedłem w imieniu Ojca mego, a nie przyjmujecie mię; jeźliby inszy przyszedł w imieniu swojem, onego przyjmiecie.
5:44 Jakoż wy możecie wierzyć, którzy chwałę jeden od drugiego bierzecie, a chwały, która jest od samego Boga, nie szukacie?
5:45 Nie mniemajcie, abym ja na was skarżył przed Ojcem; jest, który na was skarży, Mojżesz, w którym wy ufacie.
5:46 Bo byście wierzyli Mojżeszowi, wierzylibyście i mnie; bo on o mnie pisał.
5:47 A ponieważ pismom jego nie wierzycie, jakoż słowom moim uwierzycie?

===== ROZDZIAŁ 6 =====

6:1 Potem odszedł Jezus za morze Galilejskie, które jest Tyberyadzkie.
6:2 I szedł za nim wielki lud, przeto że widzieli cuda jego, które czynił nad chorymi.
6:3 I wszedł Jezus na górę, i tam siedział z uczniami swymi.
6:4 A była blisko wielkanoc, święto Żydowskie.
6:5 A podniósłszy Jezus oczy, i ujrzawszy, że wielki lud szedł do niego, rzekł do Filipa: Gdzież nakupimy chleba, aby ci jedli?
6:6 (A to mówił, kusząc go; bo on wiedział, co miał czynić.)
6:7 Odpowiedział mu Filip: Za dwieście groszy chleba nie wystarczy im, aby każdy z nich maluczko wziął.
6:8 Rzekł mu jeden z uczniów jego, Andrzej, brat Szymona Piotra:
6:9 Jest tu chłopiec jeden, który ma pięć chlebów jęczmiennych i dwie rybce; ale cóż to jest między tak wiele?
6:10 Tedy rzekł Jezus: Każcie się ludziom posadzić. A było wiele trawy na onem miejscu. I usiedli mężowie liczbie około pięciu tysięcy.
6:11 I wziął one chleby Jezus, a uczyniwszy dziękczynienie, rozdał uczniom, a uczniowie siedzącym; także i z ryb, ile chcieli.
6:12 A gdy się nasycili, rzekł uczniom swoim: Zbierajcie ostatki ułomków, aby nic nie zginęło.
6:13 I pozbierali, a napełnili dwanaście koszów ułomkami z onych pięciu chlebów jęczmiennych, które zostały po tych, którzy jedli.
6:14 Tedy oni ludzie ujrzawszy on cud, który uczynił Jezus, mówili: Ten prawdziwie jest on prorok, który miał przyjść na świat.
6:15 A Jezus poznawszy, że mieli przyjść i porwać go, aby go uczynili królem, odszedł zasię na górę sam osobno.
6:16 A gdy było wieczór, zstąpili uczniowie jego nad morze.
6:17 A wsiadłszy na łódź, jechali za morze do Kapernaum; a już była ciemność, a Jezus jeszcze nie był przyszedł do nich.
6:18 A morze się wzdymało od wiatru wielkiego, który wiał.
6:19 A upłynąwszy około dwudziestu i pięciu albo trzydziestu stajan, ujrzeli Jezusa chodzącego po morzu, i przybliżającego się do łodzi, i bali się.
6:20 Ale on im rzekł: Jam jest, nie bójcie się.
6:21 Tedy go chętliwie wzięli na łódź; a wnet przystała łódź do ziemi, do której płynęli.
6:22 Nazajutrz lud, który stał za morzem, ujrzawszy, że tam nie było innej łodzi, jedno ona jedna, do której byli wstąpili uczniowie jego, a że Jezus nie był wszedł z uczniami swymi na łódź, ale sami uczniowie jego odjechali;
6:23 (Aczkolwiek były inne łodzie przypłynęły z Tyberyady, blisko miejsca, gdzie jedli chleb, któremu Pan dziękował;)
6:24 Gdy tedy ujrzał lud, że tam nie było Jezusa, ani uczniów jego, wsiedli i oni na łodzie, i przyjechali do Kapernaum, szukając Jezusa.
6:25 A gdy go znaleźli za morzem, rzekli mu: Rabbi! kiedy tu przyszedł?
6:26 Odpowiedział im Jezus i rzekł: Zaprawdę, zaprawdę powiadam wam: Szukacie mię, nie że widzieliście cuda, ale żeście się najedzli chleba, i nasyciliście się.
6:27 Pracujcie nie o pokarm, który ginie, ale który trwa ku żywotowi wiecznemu, który wam da Syn człowieczy; bo tego zapieczętował Bóg Ojciec.
6:28 Tedy rzekli do niego: Cóż czynić będziemy, abyśmy sprawowali sprawy Boże?
6:29 Odpowiedział Jezus i rzekł im: Toć jest sprawa Boża, abyście wierzyli w onego, którego on posłał.
6:30 Rzekli mu tedy: Cóż ty za cud czynisz, żebyśmy widzieli i uwierzyli tobie? Co czynisz?
6:31 Ojcowie nasi jedli mannę na puszczy, jako napisano: Chleb z nieba dał im jeść.
6:32 Tedy im rzekł Jezus: Zaprawdę, zaprawdę powiadam wam: Nie Mojżesz dał wam chleb z nieba, ale Ojciec mój daje wam chleb prawdziwy z nieba.
6:33 Albowiem chleb Boży jest ten, który zstępuje z nieba, a daje żywot światu.
6:34 I rzekli do niego: Panie! dawaj nam zawżdy tego chleba.
6:35 Tedy im rzekł Jezus: Jam jest chleb żywota; kto przychodzi do mnie, nie będzie łaknął, a kto wierzy we mnie, nie będzie pragnął nigdy.
6:36 Ale rzekłem wam, żeście mię i widzieli, a nie wierzycie.
6:37 Wszystko, co mi daje Ojciec, do mnie przyjdzie, a tego, który do mnie przychodzi, nie wyrzucę precz.
6:38 Bom zstąpił z nieba, nie abym czynił wolę moję, ale wolę onego, który mię posłał.
6:39 A tać jest wola Ojca, który mię posłał, abym nic nie utracił ze wszystkiego, co mi dał, ale żebym to wzbudził w dzień ostateczny.
6:40 A tać jest wola onego, który mię posłał, aby każdy, kto widzi Syna, i wierzy weń, miał żywot wieczny; a ja go wzbudzę w dzień ostateczny.
6:41 Tedy szemrali Żydowie przeciwko niemu, iż powiedział: Jam jest chleb, który z nieba zstąpił.
6:42 I mówili: Azaż to nie jest Jezus, syn Józefów, którego my ojca i matkę znamy? jakoż tedy mówi ten: Z nieba zstąpiłem?
6:43 Przetoż odpowiedział Jezus i rzekł im: Nie szemrajcie między sobą.
6:44 Żaden nie może przyjść do mnie, jeźli go nie pociągnie Ojciec, który mię posłał; a ja go wzbudzę w dzień ostateczny.
6:45 Napisano jest w prorokach: I będą wszyscy uczeni od Boga. Każdy tedy, który słyszał od Ojca, i nauczył się, przychodzi do mnie.
6:46 Nie że kto widział Ojca, tylko ten, który jest od Boga, ten widział Ojca.
6:47 Zaprawdę, zaprawdę powiadam wam: Kto wierzy we mnie, ma żywot wieczny.
6:48 Jam jest chleb żywota.
6:49 Ojcowie wasi jedli mannę na puszczy, a pomarli.
6:50 Tenci jest chleb, który z nieba zstępuje, aby kto z niego jadł, nie umarł.
6:51 Jam jest chleb żywy, którym z nieba zstąpił; jeźliby kto jadł z tego chleba, żyć będzie na wieki; a chleb, który ja dam, ciało moje jest, które ja dam za żywot świata.
6:52 Sprzeczali się tedy Żydowie między sobą, mówiąc: Jakoż nam ten może dać ciało swoje do jedzenia?
6:53 Tedy im rzekł Jezus: Zaprawdę, zaprawdę powiadam wam: Jeźli nie będziecie jedli ciała Syna człowieczego, a nie będziecie pili krwi jego, nie będziecie mieli żywota w sobie.
6:54 Kto pożywa ciała mego, a pije krwi mojej, ma żywot wieczny, a ja go wzbudzę w dzień ostateczny.
6:55 Albowiem ciało moje prawdziwie jest pokarm, a krew moja prawdziwie jest napój.
6:56 Kto pożywa ciała mego, a pije krwi mojej, we mnie mieszka, a ja w nim.
6:57 Jako mię posłał żywy Ojciec, a ja żyję dla Ojca, tak kto mię pożywa, i on żyć będzie dla mnie.
6:58 Tenci jest on chleb, który z nieba zstąpił; nie jako ojcowie wasi jedli mannę, i pomarli; kto pożywa tego chleba, żyć będzie na wieki.
6:59 To powiedział w szkole, nauczając w Kapernaum.
6:60 Przetoż wiele z uczniów jego usłyszawszy, mówili: Twarda jest ta mowa; któż jej może słuchać?
6:61 Ale Jezus wiedząc sam w sobie, iż narzekali na to uczniowie jego, rzekł im: To was gorszy?
6:62 Cóż tedy, ujrzycie li Syna człowieczego wstępującego tam, gdzie był pierwej?
6:63 Duch jest, który ożywia, a ciało nic nie pożytkuje; słowa, które ja wam mówię, duchem i żywotem są.
6:64 Ale są niektórzy z was, którzy nie wierzą. (Albowiem wiedział Jezus od początku, którzy są, co nie wierzą, i kto jest, który go zdradzi.)
6:65 I mówił: Przetożem wam powiedział, iż żaden nie może przyjść do mnie, jeźliby mu to nie było dano od Ojca mego.
6:66 Od tego czasu wiele uczniów jego odeszło wstecz, i już z nim nie chodzili.
6:67 Tedy rzekł Jezus do onych dwunastu: Azaż i wy chcecie odejść?
6:68 Odpowiedział mu Szymon Piotr: Panie! do kogoż pójdziemy? Słowa żywota wiecznego masz.
6:69 A myśmy uwierzyli i poznali, żeś ty jest Chrystus, Syn Boga żywego.
6:70 Odpowiedział im Jezus: Azażem ja was dwunastu nie obrał? wszakże z was jeden jest diabel.
6:71 A to mówił o Judaszu Szymona Iskaryjotczyka; bo ten go miał zdradzić, będąc jeden z dwunastu.

===== ROZDZIAŁ 7 =====

7:1 I chodził Jezus potem po Galilei; bo nie chciał chodzić po Żydowskiej ziemi, przeto iż go Żydowie szukali zabić.
7:2 A było blisko święto Żydowskie Kuczek.
7:3 I rzekli do niego bracia jego: Wynijdź stąd, a idź do Judzkiej ziemi, aby i uczniowie twoi oglądali sprawy twoje, które czynisz.
7:4 Albowiem żaden nie czyni czego potajemnie, a sam się chce pokazać jawnie; jeźli to czynisz, okaż się światu.
7:5 (Bo i bracia jego nie wierzyli weń.)
7:6 Tedy im rzekł Jezus: Jeszcze nie przyszedł czas mój, ale czas wasz zawsze jest gotów.
7:7 Nie może świat was mieć w nienawiści, ale mnie ma w nienawiści; bom ja świadczy o nim, że sprawy jego złe są.
7:8 Wy idźcie na to święto; ja jeszcze nie idę na to święto, bo czas mój jeszcze się nie wypełnił.
7:9 A to im powiedziawszy, został w Galilei.
7:10 A gdy wyjechali bracia jego, tedy i on wyszedł na ono święto, nie jawnie, ale jakoby potajemnie.
7:11 Tedy go Żydowie szukali w ono święto, i mówili: Gdzież on jest?
7:12 I było wielkie szemranie o nim między ludem; bo jedni mówili, że dobry jest; a drudzy mówili: Nie, ale zwodzi lud.
7:13 Wszakże żaden jawnie o nim nie mówił dla bojaźni Żydowskiej.
7:14 A gdy już było w połowie święta, wszedł Jezus do kościoła, i nauczał.
7:15 I dziwowali się Żydowie, mówiąc: Jakoż ten umie Pisma, nie ucząc się?
7:16 Odpowiedział im Jezus i rzekł: Nauka moja nie jest moja, ale tego, który mię posłał.
7:17 Jeźliby kto chciał wolę jego czynić, pozna tę naukę, jeźli jest z Boga, czyli ja sam od siebie mówię.
7:18 Kto od siebie mówi, chwały swojej szuka; ale kto szuka chwały tego, który go posłał, ten jest prawdziwy, a niesprawiedliwości w nim niemasz.
7:19 Azaż wam Mojżesz nie dał zakonu? a żaden z was nie wypełnia zakonu. Czemuż mię szukacie zabić?
7:20 Odpowiedział lud i rzekł: Dyjabelstwo masz; któż cię szuka zabić?
7:21 Odpowiedział Jezus i rzekł im: Jednę sprawę uczyniłem, a wszyscy się dziwujecie.
7:22 Przetoż Mojżesz dał wam obrzezanie, (nie że jest z Mojżesza, ale z ojców,) a w sabat obrzezujecie człowieka.
7:23 Jeźli człowiek bierze obrzezanie w sabat, aby nie był złamany zakon Mojżeszów, czemuż się na mię gniewicie, żem całego człowieka uzdrowił w sabat?
7:24 Nie sądźcie według osoby, ale sprawiedliwy sąd sądźcie.
7:25 Tedy niektórzy z Jeruzalemczyków mówili: Azaż to nie jest ten, którego szukają zabić?
7:26 A oto jawnie mówi, a nic mu nie mówią; azaż prawdziwie poznali książęta, że ten jest prawdziwie Chrystus?
7:27 Wszakże wiemy skąd ten jest; ale gdy przyjdzie Chrystus, żaden nie będzie wiedział, skąd jest.
7:28 Tedy wołał Jezus, nauczając w kościele i mówiąc: I znacie mię, i wiecie, skąd jestem; a nie przyszedłem sam od siebie, ale prawdziwy jest, który mię posłał, którego wy nie znacie.
7:29 Ale ja go znam; bo od niego jestem, a on mię posłał.
7:30 Tedy go szukali pojmać, ale żaden nań ręki nie włożył; bo jeszcze nie była przyszła godzina jego.
7:31 A wiele z ludu uwierzyło weń, i mówili: Chrystus gdy przyjdzie, azaż więcej znaków uczyni, niż ten czynił?
7:32 Słyszeli Faryzeuszowie, że lud o nim tak szemrał; i posłali Faryzeuszowie i przedniejsi kapłani sługi, aby go pojmali.
7:33 Tedy rzekł im Jezus: Jeszcze maluczki czas z wami jestem, a potem idę do tego, który mię posłał.
7:34 Szukać mię będziecie, a nie znajdziecie, a gdzie ja będę, tam wy przyjść nie możecie.
7:35 I mówili Żydowie między sobą: Gdzież ten pójdzie, żebyśmy go nie mieli znaleźć? Azaż do rozproszonych między pogany pójdzie, a będzie nauczał pogan?
7:36 Cóż to jest za słowo, które rzekł: Szukać mię będziecie, a nie znajdziecie, a gdzie ja będę, tam wy przyjść nie możecie?
7:37 A w on ostatni wielki dzień święta stał Jezus i wołał, mówiąc: Jeźli kto pragnie, niechaj przyjdzie do mnie, a pij.
7:38 Kto wierzy we mnie, jako mówi Pismo, rzeki z żywota jego popłyną wody żywej.
7:39 (A to powiedział o Duchu, którego mieli wziąć wierzący weń; bo jeszcze nie był dan Duch Święty, przeto że Jezus jeszcze nie był uwielbiony.)
7:40 Tedy wiele z ludu usłyszawszy tę mowę, mówili: Ten jest prawdziwie on prorok.
7:41 Inni mówili: Ten jest Chrystus. A drudzy mówili: Azaż z Galilei przyjdzie Chrystus?
7:42 Azaż Pismo nie mówi, że z nasienia Dawidowego, i z miasteczka Betlehem, gdzie był Dawid, przyjdzie Chrystus?
7:43 A tak powstało rozerwanie między ludem dla niego.
7:44 A niektórzy z nich chcieli go pojmać, ale żaden nań rąk nie włożył.
7:45 I przyszli słudzy do przedniejszych kapłanów i do Faryzeuszów, a oni rzekli im: Czemuście go nie przywiedli?
7:46 Odpowiedzieli oni słudzy: Nigdy tak nie mówił człowiek, jako ten człowiek.
7:47 Odpowiedzieli im Faryzeuszowie: Azaż i wy jesteście zwiedzieni?
7:48 Azaż kto z książąt albo z Faryzeuszów uwierzył weń?
7:49 Ale ten lud, który nie zna zakonu, przeklęty jest.
7:50 Rzekł do nich Nikodem, (ten, który przyszedł do niego w nocy,) będąc jeden z nich:
7:51 Azaż zakon nasz sądzi człowieka, jeźli pirwej nie wysłucha od niego, a nie wie, co czyni?
7:52 Odpowiedzieli i rzekli mu: Azaż i ty z Galilei jesteś? Szukaj, a obacz, że prorok z Galilei nie powstał.
7:53 I rozeszli się każdy do domu swego.

===== ROZDZIAŁ 8 =====

8:1 A Jezus szedł na górę Oliwną.
8:2 A rano zaś przyszedł do kościoła, i wszystek lud schodził się do niego, a on usiadłszy, nauczał ich.
8:3 I przywiedli do niego nauczeni w Piśmie i Faryzeuszowie niewiastę w cudzołóstwie pojmaną, a postawiwszy ją w pośrodku,
8:4 Rzekli mu: Mistrzu! ta niewiasta jest teraz pojmana w jawnym cudzołóstwie.
8:5 A w zakonie nam Mojżesz rozkazał takowe kamionować; ty tedy co powiadasz?
8:6 (A to mówili, kusząc go, aby mieli, czem by nań skarżyli.) Ale Jezus nachyliwszy się na dół, pisał palcem po ziemi.
8:7 A gdy go ustawicznie pytali, wzniósłszy się, rzekł im: Kto jest z was bez grzechu, niech pierwej rzuci na nią kamieniem.
8:8 A zasię nachyliwszy się na dół, pisał po ziemi.
8:9 A oni usłyszawszy to, i będąc przez sumienie poświadczeni, jeden po drugim wychodzili, począwszy od starszych aż do ostatnich; i został sam Jezus, a niewiasta w pośrodku stojąca.
8:10 A Jezus podniósłszy się, i nie ujrzawszy nikogo, tylko niewiasty, rzekł jej: Niewiasto! gdzież są oni, którzy na cię skarżyli? Żaden cię nie potępił?
8:11 A ona rzekła: Żaden, Panie! I rzekł jej Jezus: I jać cię nie potępiam; idź, a już więcej nie grzesz.
8:12 Tedy im zasię mówił Jezus, i rzekł: Jam jest światłość świata; kto za mną idzie, nie będzie chodził w ciemności, ale będzie miał światłość żywota.
8:13 I rzekli mu Faryzeuszowie: Ty sam o sobie świadczysz; świadectwo twoje nie jest prawdziwe.
8:14 Odpowiedział Jezus i rzekł im: Aczkolwiek ja świadczę sam o sobie, prawdziwe jest świadectwo moje; bo wiem, skąd przyszedłem, i dokąd idę; ale wy nie wiecie, skąd przychodzę, albo dokąd idę.
8:15 Wy według ciała sądzicie, ja nie sądzę nikogo.
8:16 A choćbym ja i sądził, sąd mój prawdziwy jest; bom nie sam, ale ja i Ojciec, który mię posłał.
8:17 A w zakonie waszym napisano, iż dwóch ludzi świadectwo prawdziwe jest.
8:18 Jam jest, który świadczę sam o sobie, i świadczy o mnie Ojciec, który mię posłał.
8:19 Tedy mu mówili: Gdzież jest Ojciec twój? Odpowiedział Jezus: Ani mnie znacie, ani Ojca mego; byście mię znali, i Ojca mego znalibyście.
8:20 Te słowa mówił Jezus u skarbnicy, nauczając w kościele, a żaden go nie pojmał; bo jeszcze nie była przyszła godzina jego.
8:21 I rzekł im zasię Jezus: Ja odchodzę, a szukać mię będziecie, i w grzechu waszym pomrzecie; dokąd ja idę, wy przyjść nie możecie.
8:22 Tedy mówili Żydowie: Azaż się sam zabije, że mówi: Dokąd ja idę, wy przyjść nie możecie?
8:23 I rzekł im: Wy jesteście z niska, ja jestem z wysokości; wy jesteście z tego świata, ja nie jestem z tego świata.
8:24 Przetożem wam powiedział, że pomrzecie w grzechach waszych; bo jeźli nie uwierzycie, żem ja jest, pomrzecie w grzechach waszych.
8:25 Tedy mu mówili: Tyś ty kto? I rzekł im Jezus: Początkiem, którym i wam mówię.
8:26 Wielem o was mówić i sądzić; ale który mię posłał, prawdziwy jest, a ja, com słyszał od niego, to mówię na świecie.
8:27 A nie zrozumieli, że im o Ojcu mówił.
8:28 Przetoż rzekł im Jezus: Gdy wywyższycie Syna człowieczego, tedy poznacie, żem ja jest, a nic sam od siebie nie czynię, ale jako mię nauczył Ojciec mój, tak mówię.
8:29 A ten, który mię posłał, ze mną jest; nie zostawił mię sam Ojciec; bom ja to, co mu się podoba, zawsze czynił.
8:30 Gdy to mówił, wiele ich uwierzyło weń.
8:31 Tedy mówił Jezus do onych Żydów, którzy weń uwierzyli: Jeźli wy będziecie trwali w słowie mojem, prawdziwie uczniowie moi będziecie;
8:32 I poznacie prawdę, a prawda was wyswobodzi.
8:33 Odpowiedzieli mu: Nasienie Abrahamowe jesteśmy, a nikomuśmy nigdy nie służyli; jakoż ty mówisz: Że będziecie wolni?
8:34 Odpowiedział im Jezus: Zaprawdę, zaprawdę powiadam wam: Że każdy, który czyni grzech, niewolnik jest grzechu.
8:35 A niewolnik nie zostaje w domu na wieki, ale syn zostaje na wieki.
8:36 A przetoż jeźliby was Syn wyswobodził, prawdziwie wolni będziecie.
8:37 Wiem, że jesteście nasienie Abrahamowe, ale szukacie mię zabić; bo słowo moje nie ma miejsca w was.
8:38 Ja, com widział u Ojca mego, mówię; a wy, coście słyszeli u ojca waszego, czynicie.
8:39 Odpowiedzieli i rzekli mu: Ojciec nasz Abraham jest. Rzekł im Jezus: Byście byli synami Abrahamowymi, uczynki Abrahamowe czynilibyście.
8:40 Ale teraz szukacie mię zabić, człowieka, którym wam prawdę powiedział, którąm słyszał od Boga; tego Abraham nie czynił.
8:41 Wy czynicie uczynki ojca waszego. Tedy mu rzekli: Myśmy z wszeteczeństwa nie narodzeni; jednego ojca mamy, Boga.
8:42 Rzekł im tedy Jezus: By Bóg był ojcem waszym, miłowalibyście mię; bom ja od Boga wyszedł, i przyszedłem, anim przyszedł sam od siebie, ale on mię posłał.
8:43 Przeczże mowy mojej nie znacie? Że nie możecie słuchać słowa mego.
8:44 Wy z ojca dyjabła jesteście, a pożądliwości ojca waszego chcecie czynić. On był mężobójcą od początku, a w prawdzie nie ostał; bo prawdy w nim niemasz. Gdy mówi kłamstwo, z swego własnego mówi; bo kłamca jest, i ojciec kłamstwa.
8:45 Ale że ja prawdę mówię, nie wierzycie mi.
8:46 Kto z was może mię winować o grzech? A jeźlim prawdę mówię, przeczże wy mi nie wierzycie?
8:47 Kto jest z Boga, słów Bożych słucha; dlatego wy nie słuchacie, iż nie jesteście z Boga.
8:48 Tedy odpowiedzieli Żydowie i rzekli mu: Azaż nie dobrze mówimy, że ty jesteś Samarytanin, i dyjabelstwo masz?
8:49 Odpowiedział Jezus: Ja dyjabelstwa nie mam, ale czczę Ojca mego, a wy mię lżycie.
8:50 A ja nie szukam chwały mojej; jest, który szuka i sądzi.
8:51 Zaprawdę, zaprawdę powiadam wam: Jeźli kto słowa mego strzedz będzie, nie ujrzy śmierci na wieki.
8:52 Tedy mu rzekli Żydowie: Teraz poznajemy, że dyjabelstwo masz. Abraham umarł i prorocy, a ty powiadasz: Jeźli kto słowa mego strzedz będzie, nie ukusi śmierci na wieki.
8:53 Azaż ty jesteś więtszy niż ojciec nasz Abraham, który umarł? i prorocy pomarli; kimże ty sam siebie czynisz?
8:54 Odpowiedział Jezus: Jeźlibym ja sam siebie chlubił, nic nie jest chwała moja; Ojciec mój jest, który mię chwali, o którym wy powiadacie, iż Bogiem waszym jest.
8:55 A nie poznaście go; ale ja go znam; a jeźlibym powiedział, że go nie znam, byłbym kłamcą, podobnym wam; ale znam go, i słowa jego strzegę.
8:56 Abraham, ojciec wasz, żądał, aby ujrzał dzień mój; i ujrzał, i weselił się.
8:57 Tedy mu rzekli Żydowie: Pięćdziesięciu lat jeszcze nie masz, a Abrahama widziałeś?
8:58 Rzekł im Jezus: Zaprawdę, zaprawdę powiadam wam: Pierwej niżeli Abraham był, jam jest.
8:59 Tedy porwali kamienie, aby nań miotali; ale się Jezus skrył, i wyszedł z kościoła, przeszedłszy przez pośrodek ich, i tak uszedł.

===== ROZDZIAŁ 9 =====

9:1 A Jezus idąc, ujrzał człowieka ślepego od urodzenia.
9:2 I pytali go uczniowie jego, mówiąc: Mistrzu! kto zgrzeszył, ten, czyli rodzice jego, że się ślepym urodził?
9:3 Odpowiedział Jezus: Ani ten zgrzeszył, ani rodzice jego, ale aby były objawione sprawy Boże na nim.
9:4 Ja muszę sprawować sprawy tego, który mię posłał, pokąd dzień jest; przyjdzie noc, której nikt nie będzie mógł działać.
9:5 Pókim jest na świecie, światłością świata jestem.
9:6 To powiedziawszy, plunął na ziemię, i uczynił błoto ze śliny, i pomazał błotem oczy ślepego,
9:7 I rzekł mu: Idź, umyj się w sadzawce Siloam, (które się wykłada: Posłany.) Poszedł tedy, i umył się, i przyszedł widząc.
9:8 A sąsiedzi i ci, którzy go przedtem widzieli, że był ślepym, mówili: Azaż to nie jest ten, który siedział i żebrał?
9:9 Niektórzy mówili: Ten jest; a insi mówili: Podobien jest do niego. Ale on rzekł: Jam jest.
9:10 Tedy mu mówili: Jakoż są otworzone oczy twoje?
9:11 Odpowiedział on i rzekł: Człowiek, któremu imię Jezus, uczynił błoto, i pomazał oczy moje, i rzekł mi: Idź do sadzawki Siloam, a umyj się. A gdym poszedł i umył się, przejrzałem.
9:12 I rzekli mu: Gdzież on jest? Rzekł: Nie wiem.
9:13 I przywiedli do Faryzeuszów onego, który przedtem był ślepym.
9:14 A był sabat, gdy Jezus uczynił błoto, i otworzył oczy jego.
9:15 Tedy go zasię pytali i Faryzeuszowie, jako przejrzał. I rzekł im: Błoto położył mi na oczy, i umyłem się, a widzę.
9:16 Tedy niektórzy z Faryzeuszów mówili: Ten człowiek nie jest z Boga, bo sabatu nie strzeże. Inni mówili: Jakoż może człowiek grzeszny takowe znaki czynić? I był rozłam między nimi.
9:17 Rzekli zasię ślepemu: Co ty powiadasz o nim, że ci otworzył oczy? A on rzekł: Że prorok jest.
9:18 Ale nie wierzyli Żydowie o nim, że był ślepym, i przejrzał, aż przyzwali rodziców onego, który był przejrzał.
9:19 I pytali ich, mówiąc: Ten li jest syn wasz, o którym wy powiadacie, że się ślepym urodził? jakoż tedy teraz widzi?
9:20 Odpowiedzieli im rodzice jego i rzekli: Wiemy, iż ten jest syn nasz, i że się ślepym urodził;
9:21 Ale jako teraz widzi, nie wiemy, albo kto mu otworzył oczy, nie wiemy; on sam ma lata swoje, jego pytajcie, sam o sobie przemówi.
9:22 To mówili rodzice jego, że się bali Żydów; bo już byli postanowili Żydowie, aby, jeźliby go kto wyznał być Chrystusem, był wyłączony z bóżnice.
9:23 Przetoż rodzice jego rzekli: Ma lata swoje, jego pytajcie.
9:24 Tedy zawołali po wtóre człowieka onego, który był ślepym, i rzekli mu: Daj chwałę Bogu; wiemy, że ten człowiek grzesznik jest.
9:25 Tedy on odpowiedział i rzekł: Jeźli jest grzesznik, nie wiem; jednom wiem, że gdym był ślepym, teraz widzę.
9:26 I rzekli mu zasię: Cóż ci uczynił? jakoż ci otworzył oczy?
9:27 Odpowiedział im: Powiedziałem wam już, a nie słyszeliście; przeczże zasię chcecie słyszeć? Azaż i wy chcecie być uczniami jego?
9:28 Tedy go złorzeczyli, i rzekli: Ty jesteś uczniem jego, a my jesteśmy uczniowie Mojżeszowi.
9:29 My wiemy, że Mojżeszowi mówił Bóg; ale tego nie wiemy, skąd jest.
9:30 Odpowiedział on człowiek i rzekł im: Toć to jest dziwna rzecz, że wy nie wiecie, skąd jest, a on mi otworzył oczy.
9:31 A wiemy, iż Bóg grzeszników nie słucha; ale jeźliby kto był bogobojny i wolę jego czynił, tego słucha.
9:32 Od wieków nie słyszano, aby kto otworzył oczy ślepego od urodzenia.
9:33 By ten nie był z Boga, nie mógłby nic uczynić.
9:34 Odpowiedzieli i rzekli mu: Ty we wszytkich grzechach jesteś narodzon, a ty nas uczysz? I wyrzucili go precz.
9:35 Usłyszał Jezus, że go precz wyrzucili, a znalazłszy go, rzekł mu: Ty wierzyszże w Syna Bożego?
9:36 On odpowiedział i rzekł: A któryż jest, Panie! abym weń uwierzył?
9:37 I rzekł mu Jezus: I widziałeś go, a ten, który mówi z tobą, ten jest.
9:38 A on rzekł: Wierzę, Panie! i pokłonił mu się.
9:39 I rzekł Jezus: Ja na sąd przyszedłem na ten świat, aby ci, którzy nie widzą, widzieli, a którzy widzą, aby się ślepymi stali.
9:40 I usłyszeli to niektórzy z Faryzeuszów, którzy z nim byli, i rzekli mu: Azaż i my ślepi jesteśmy?
9:41 Rzekł im Jezus: Byście byli ślepi, nie mielibyście grzechu; ale teraz powiadacie: Widzimy; przetoż grzech wasz zostaje.

===== ROZDZIAŁ 10 =====

10:1 Zaprawdę, zaprawdę powiadam wam: Kto nie wchodzi drzwiami do owczarni, ale wchodzi inędy, ten jest złodziejem i łotrem.
10:2 Ale kto wchodzi drzwiami, pasterz jest owiec.
10:3 Temu odźwierny otwiera, a owce głosu jego słuchają, i owce swoje woła po imieniu, i wywodzi je.
10:4 A gdy owce swoje wypuści, przed nimi idzie, a owce go idą za nim; bo znają głos jego.
10:5 Ale za obcym nie pójdą, owszem uciekną od niego; bo nie znają głosu obcych.
10:6 To im podobieństwo powiedział Jezus; ale oni nie zrozumieli, co to było, co im mówił.
10:7 Tedy im zasię rzekł Jezus: Zaprawdę, zaprawdę powiadam wam: Żem ja jest drzwi owiec.
10:8 Wszyscy, którzy przed przyszli, złodziejami są i łotrami; ale ich owce nie słuchały.
10:9 Jam jest drzwi; przeze mnie jeźliby kto wszedł, zbawion będzie, i wchodzić będzie, i wychodzić, a pastwę znajdzie.
10:10 Złodziej nie przychodzi, tylko aby kradł i zabijał, i tracił; jam przyszedł, aby żywot mieli, i obfitość mieli.
10:11 Jam jest pasterz dobry; pasterz dobry duszę swoję kładzie za owce.
10:12 Ale najemnik, i który nie jest pasterzem, którego nie są owce własnemi, widzi wilka idącego, i opuszcza owce, i ucieka, a wilk porywa i rozprasza owce.
10:13 A najemnik ucieka, przeto iż jest najemnik, a nie dba o owce.
10:14 Jam jest pasterz dobry, i znam owce moje, i znają mię moje.
10:15 Jako mię zna Ojciec, tak ja znam Ojca; a duszę moję kładę za owce.
10:16 Mamci i inne owce, które nie są z tej owczarni; i te muszę przywieść, a głosu mego słuchać będą; i będzie jeden owczarnia, i jeden pasterz.
10:17 Dlatego mię Ojciec miłuje, że ja kładę duszę moję, abym ją zasię wziął.
10:18 Nikt jej ode mnie nie bierze, ale ja ją sam kładę od siebie; mam moc położyć ją, i mam moc zasię wziąć ją. To przykazanie wziąłem od Ojca mego.
10:19 I znowu powstało rozerwanie między Żydami dla tych słów.
10:20 A mówili ich wiele: Dyjabelstwo ma, i szaleje; przeczże go słuchacie?
10:21 Drudzy mówili: Te słowa nie są człowieka dyjabelstwo mającego. Azaż dyabel może ślepych oczy otwierać?
10:22 I było poświęcenie kościoła w Jeruzalemie, i była zima.
10:23 I chodził Jezus w kościele po przysionku Salomonowym.
10:24 Tedy go obstąpili Żydowie, i mówili mu: Dokądże duszę naszę zawiesisz? Jeźli ty jesteś Chrystus, powiedz nam jawnie.
10:25 Odpowiedział im Jezus: Powiedziałem wam, a nie wierzycie; sprawy, które ja czynię w imieniu Ojca mego, te świadczą o mnie.
10:26 Ale wy nie wierzycie; bo nie jesteście z owiec moich, jakom wam powiedział.
10:27 Owce moje głosu mego słuchają, a ja znam je, i idą za mną.
10:28 A ja żywot wieczny daję im, i nie zginą na wieki, a nie wydrze ich żaden z ręki mojej.
10:29 Ojciec mój, który mi je dał, większy jest nad wszystko, a żaden ich nie może wydrzeć z ręki Ojca mego.
10:30 Ja i Ojciec jedno jesteśmy.
10:31 Tedy porwali zasię kamienie Żydowie, aby go kamionowali.
10:32 Odpowiedział im Jezus: Wiele dobrych spraw pokazałem wam od Ojca mego; dla której z tych spraw mię kamionujecie?
10:33 Odpowiedzieli mu Żydowie, mówiąc: Nie dla dobrego uczynku kamionujemy cię, ale dla bluźnierstwa, a iż ty, będąc człowiekiem, czynisz się Bogiem.
10:34 Odpowiedział im Jezus: Azaż nie jest napisano w zakonie waszym: Ja rzekłem: Bogowie jesteście?
10:35 Jeźli one nazwał bogami, do których słowo Boże stało się, (a nie może być wzruszone Pismo,)
10:36 Wy o tym, którego Ojciec poświęcił i posłał na świat, powiadacie, że bluźni, iżem rzekł: Synem Bożym jestem?
10:37 Jeźli nie czynię spraw Ojca mego, nie wierzcie mi.
10:38 Ale jeźli czynię, choćbyście mi nie wierzyli, sprawom wierzcie, abyście poznali i uwierzyli, że Ojciec we mnie jest, a ja w nim.
10:39 Przetoż go zasię szukali pojmać; ale uszedł z rąk ich.
10:40 I odszedł zasię za Jordan na ono miejsce, gdzie Jan był naprzód chrzcił, i tam został.
10:41 I przyszło ich do niego wiele, i mówili: Że Jan żadnego znaku nie uczynił; ale wszystko, co Jan powiedział o tym, było prawdziwe.
10:42 I uwierzyli tam weń wiele ich.

===== ROZDZIAŁ 11 =====

11:1 I był niektóry chory, Łazarz z Betanii, z miasteczka Maryi i Marty, siostry jej.
11:2 (A ta Maria była, która pomazała Pana olejkiem, i otarła nogi jego włosami swemi; której brat Łazarz chorował.)
11:3 Tedy posłały siostry do niego, mówiąc: Panie! oto ten, którego miłujesz, choruje.
11:4 A usłyszawszy to Jezus, rzekł: Ta choroba nie jest na śmierć, ale dla chwały Bożej, aby był uwielbion Syn Boży przez nię.
11:5 A miłował Jezus Martę i siostrę jej, i Łazarza.
11:6 A gdy usłyszał, iż choruje, tedy jeszcze został na onemmiejscu przez dwa dni.
11:7 Potem rzekł uczniom: Pójdźmy zasię do Żydowskiej ziemi.
11:8 Rzekli mu uczniowie: Mistrzu! teraz cię szukali Żydowie kamionować, a ty tam zasię idziesz?
11:9 Odpowiedział Jezus: Azaż nie dwanaście godzin jest za dnia? Jeźli kto chodzi we dnie, nie obrazi się, bo światłość tego świata widzi.
11:10 Ale jeźli kto chodzi w nocy, obrazi się, przeto że światłości w nim nie masz.
11:11 To powiedział, a potem rzekł im: Łazarz, przyjaciel nasz, zasnął; ale idę, abym go ze snu obudził.
11:12 Tedy rzekli uczniowie jego: Panie! jeźli zasnął, będzie zdrów.
11:13 Ale Jezus mówił o śmierci jego; lecz oni rozumieli, że o śnie snu powiedział.
11:14 Tedy im Jezus powiedział jawnie: Łazarz umarł.
11:15 A raduję się dla was, (żem tam nie był,) abyście uwierzyli; ale idźmy do niego.
11:16 Tedy rzekł Tomasz, który słowią Didymus, do spółuczniów: Pójdźmy i my, abyśmy i my z nim pomarli.
11:17 A tak przyszedł Jezus, i znalazł, że już cztery dni w grobie był.
11:18 (A było Betania blisko Jeruzalemu jakoby piętnaście stajan.)
11:19 A z Żydów wiele było przyszło do Marty i do Maryi, aby je cieszyli o bracie ich.
11:20 Marta tedy, gdy usłyszała, że Jezus idzie, wybieżała przeciw niemu; a Maria w domu siedziała.
11:21 Tedy rzekła Marta do Jezusa: Panie! byś tu był, nie byłby był pomarł brat mój.
11:22 Ale i teraz wiem, że czegokolwiek byś prosił Boga, da ci Bóg.
11:23 Rzekł jej Jezus: Zmartwychwstanie brat twój.
11:24 Rzekła mu Marta: Wiem, że zmartwychwstanie w zmartwychwstaniu w on ostateczny dzień.
11:25 Rzekł jej Jezus: Jam jest zmartwychwstanie i żywot; kto wierzy we mnie, choćby i umarł, żyć będzie.
11:26 A wszelki, który żyje, a wierzy we mnie, nie umrze na wieki. Wierzyszże temu?
11:27 Rzekła mu: Tak, Panie! ja uwierzyłam, żeś ty jest Chrystus, Syn Boży, który miał przyjść na świat.
11:28 A to powiedziawszy, odeszła, i zawołała Maryi, siostry swojej, potajemnie, mówiąc: Mistrz przyszedł, a woła cię.
11:29 Ona gdy usłyszała, wstała rychło, i szła do niego.
11:30 (A jeszcze był nie przyszedł Jezus do miasteczka, ale był na onemmiejscu, gdzie go zaszła Marta.)
11:31 Tedy Żydowie, którzy z nią byli w domu, a cieszyli ją, ujrzawszy Maryją, że prędko wstała i wyszła, szli za nią, mówiąc: Idzie do grobu, aby tam płakała.
11:32 Maryja tedy, gdy przyszła, kędy był Jezus, ujrzawszy go, upadła do nóg jego, mówiąc mu: Panie! byś tu był, nie byłby był pomarł brat mój.
11:33 A Jezus, gdy ją ujrzał płaczącą, i Żydy, którzy z nią byli przyszli, płaczące, zasmucił się w duchu, i zkłopotał się.
11:34 I rzekł: Gdzież go położyliście? Rzekli mu: Panie! pójdź, a obacz.
11:35 I zapłakał Jezus.
11:36 Tedy mówili Żydowie: Oto jakoż go miłował!
11:37 A niektórzy z nich rzekli: Nie mógłże ten, który otworzył oczy ślepego, sprawić, aby i ten nie umarł?
11:38 Tedy Jezus zasię sam w sobie smucąc się, przyszedł do grobu. A był to piec, a kamień był nań włożony.
11:39 Rzekł Jezus: Odejmijcie kamień. Rzekła mu Marta, siostra onego, który umarł: Panie! już cuchnie; bo czwarty dzień.
11:40 Rzekł jej Jezus: Azażem ci nie powiedział, że jeźli uwierzysz, ujrzysz chwałę Bożą?
11:41 I odnieśli kamień, gdzie był umarły położon. A Jezus podniósł oczy w górę, i rzekł: Ojcze! dziękuję ci, żeś mię wysłuchał.
11:42 A jam wiedział, że mię zawsze słuchasz; alem to powiedział dla ludu, który około stoi, aby uwierzyli, żeś ty mię posłał.
11:43 A to powiedziawszy, głosem wielkim zawołał: Łazarzu! pójdź precz.
11:44 I wyszedł on, co był umarł, mając związane ręce i nogi opończami, a twarz jego chustą była obwiązana. Rzekł im Jezus: Rozwiążcie go, a puśćcie, aby szedł.
11:45 Tedy wiele z Żydów, którzy byli przyszli do Maryi, i widzieli, co uczynił Jezus, uwierzyli weń.
11:46 Ale niektórzy z nich odeszli do Faryzeuszów, i powiedzieli im, co uczynił Jezus.
11:47 Tedy zgromadzili przedniejszy kapłani i Faryzeuszowie radę, i mówili: Cóż czynimy? bo ten człowiek wiele znaków czyni.
11:48 Jeźli go tak zaniechamy, wszyscy weń uwierzą, i przyjdą Rzymianie, a wezmą i miejsce nasze, i naród.
11:49 A jeden z nich, Kaifasz, będąc najwyższym kapłanem roku onego, rzekł im: Wy nic nie wiecie;
11:50 Ani myślicie, że nam jest pożyteczno, aby jeden człowiek umarł za lud, a nie wszystek naród zginął.
11:51 A tego nie mówił sam od siebie, ale będąc najwyższym kapłanem roku onego, prorokował, że miał Jezus umrzeć za naród;
11:52 A nie tylko za naród, ale aby i synów Bożych rozproszonych zgromadził w jedno.
11:53 A tak od onego dnia radzili o tem, jakoby go zabili.
11:54 Przetoż Jezus nie chodził więcej jawnie między Żydami, ale odszedł stamtąd do krainy leżącej przy puszczy, do miasta, które zowią Efraim, i tam mieszkał z uczniami swymi.
11:55 A była blisko wielkanoc Żydowska; i wiele ich wyszło z onej krainy do Jeruzalemu przed wielkanocą, aby się oczyścili.
11:56 Tedy szukali Jezusa, i mówili między sobą, stojąc w kościele: Cóż się wam widzi? że nie przyjdzie na święto?
11:57 A dali byli rozkazanie przedniejszy kapłani i Faryzeuszowie, jeźliby kto poznał, gdzie by był, aby oznajmił, żeby go pojmali.

===== ROZDZIAŁ 12 =====

12:1 A Jezus sześć dni przed wielkanocą przyszedł do Betanii, gdzie był Łazarz, który był umarł, którego on wzbudził z martwych.
12:2 I zgotowali mu tam wieczerzą, a Marta usługiwała; a Łazarz był jednym z tych, którzy z nim siedzieli za stołem.
12:3 Tedy Maryja wziąwszy funt olejku drogiego, szczerego nardowego, pomazała nogi Jezusowe, i otarła włosami swemi nogi jego; i napełnion był dom wonności onego olejku.
12:4 Tedy rzekł jeden z uczniów jego, Judasz Szymon Iskaryjotczyk, który go miał zdradzić:
12:5 Czemuż ten olejek nie sprzedano za trzy sta groszy, a nie dano ubogim?
12:6 A to mówił, nie dlatego, aby dbał o ubogich, ale iż był złodziejem, i mieszek miał, a co do niego wkładano, nosił.
12:7 Tedy rzekł Jezus: Zaniechajcie jej; na dzień pogrzebu mego zachowała to.
12:8 Bo ubogich zawsze macie z sobą, ale mnie nie zawsze macie.
12:9 Tedy poznało mnóstwo wielkie z Żydów, że tam był, i przyszli nie tylko dla Jezusa, ale aby i Łazarza widzieli, którego był wzbudził z martwych.
12:10 I umyślili przedniejszy kapłani, aby i Łazarza zabili;
12:11 Iż dla niego wiele Żydów odchodziło, i wierzyli w Jezusa.
12:12 Nazajutrz mnóstwo wiele, które było przyszło na święto, usłyszawszy, że Jezus idzie do Jeruzalemu,
12:13 Nabrali gałązek palmowych, i wyszli przeciwko niemu, a wołali: Hosanna! błogosławiony, który idzie w imię Pańskie, król Izraelski!
12:14 A znalazłszy Jezus ośla, wsiadł nań, jako jest napisano:
12:15 Nie bój się, córko Syjońska! oto król twój idzie, siedząc na oślęciu oślicy.
12:16 A tego nie zrozumieli uczniowie jego naprzód; ale gdy był uwielbion Jezus, tedy się wspomnieli, że to było o nim napisano, i że mu to uczynili.
12:17 Świadczyła tedy gromada, która była z nim, gdy Łazarza zawołał z grobu, i wzbudził go z martwych.
12:18 Dlatego też wyszła przeciwko niemu gromada, iż słyszeli, że on ten znak uczynił.
12:19 Tedy Faryzeuszowie mówili między sobą: Widziciećże, że nic nie pomagacie? oto świat za nim poszedł.
12:20 A byli niektórzy poganie, z tych, którzy przyszli, aby się kłaniali w ono święto.
12:21 Ci tedy przystąpili do Filipa, który był z Betsaidy Galilejskiej, i prosili go, mówiąc: Panie! chcielibyśmy Jezusa widzieć.
12:22 Przyszedł Filip, i powiedział Andrzejowi, a zasię Andrzej i Filip powiedzieli Jezusowi.
12:23 A Jezus odpowiedział im, mówiąc: Przyszła godzina, aby był uwielbion Syn człowieczy.
12:24 Zaprawdę, zaprawdę powiadam wam: Jeźli ziarno pszeniczne wpadłszy w ziemię, nie obumrze, samo zostawa; ale jeźli obumrze, wiele owocu przynosi.
12:25 Kto miłuje duszę swoję, straci ją; a kto nienawidzi dusze swojej na tym świecie, na żywot wieczny strzeże jej.
12:26 Jeźliby mi kto służył, niechaj za mną idzie, a gdzie ja jestem, tam i sługa mój będzie; a jeźliby mi kto służył, uczci go Ojciec mój.
12:27 Teraz dusza moja zkłopotana jest, a cóż powiem? Ojcze! wybaw mię z tej godziny. Ale dlategoż na tę godzinę przyszedłem.
12:28 Ojcze! uwielbij imię twoje. Tedy przyszedł głos z nieba: I uwielbiłem, i jeszcze uwielbię.
12:29 Tedy lud, który stał, i słyszał to, mówił, że się grzmot stał; a inni mówili: Anioł mu mówił.
12:30 Odpowiedział Jezus i rzekł: Nie dla mnie ten głos się stał, ale dla was.
12:31 Teraz sąd jest nad tym światem; teraz książę tego świata będzie wyrzucony precz.
12:32 A ja, gdy będę podwyższony z ziemie, wszystkich pociągnę ku sobie.
12:33 (A to powiedział, oznajmując, jaką by śmiercią miał umrzeć.)
12:34 Odpowiedział mu lud: Myśmy słyszeli z zakonu, że Chrystus trwa na wieki; a jakoż ty powiadasz, że musi być podwyższon Syn człowieczy? któryż to jest on Syn człowieczy?
12:35 Tedy im rzekł Jezus: Jeszcze maluczki czas światłość między wami jest; chodźcie, póki światłość macie, aby was ciemność nie ogarnęła; bo kto chodzi w ciemności, nie wie, dokąd idzie.
12:36 Póki światłość macie, wierzcie w światłość, abyście byli synami światłości. To powiedział Jezus, i odszedłszy, skrył się przed nimi.
12:37 A choć tak wiele znaków czynił przed nimi, nie uwierzyli weń;
12:38 Aby się wypełniło słowo Izajasza proroka, które powiedział: Panie! któż uwierzył kazaniu naszemu? a ramię Pańskie komu jest objawiono?
12:39 Dlatego nie mogli wierzyć, iż jeszcze powiedział Izajasz:
12:40 Zaślepił oczy ich, i zatwardził serce ich, aby nie widzieli oczyma, ani zrozumieli sercem, a nawróćliby się, i uzdrowiłbym ich.
12:41 To powiedział Izajasz, gdy widział chwałę jego, i mówił o nim.
12:42 Wszakże i z przedniejszych wiele ich uwierzyło weń; ale dla Faryzeuszów nie wyznawali, aby nie byli wyłączeni z bóżnice.
12:43 Albowiem miłowali bardziej chwałę ludzką, niżeli chwałę Bożą.
12:44 A Jezus zawołał i rzekł: Kto wierzy we mnie, nie we mnie wierzy, ale w tego, który mię posłał.
12:45 A kto mię widzi, widzi tego, który mię posłał.
12:46 Ja światłość na świat przyszedłem, aby każdy, który wierzy we mnie, w ciemności nie został.
12:47 A jeźliby kto usłyszał słowa moje, a nie uwierzyłby, ja go nie sądzę; bom nie przyszedł, abym sądził świat, ale abym zbawił świat.
12:48 Kto mną gardzi, a nie przyjmuje słów moich, ma, kto by go sądził; słowo, którem ja mówił, ono go sądzić będzie w on ostateczny dzień.
12:49 Bo ja sam od siebie nie mówiłem, ale Ojciec, który mię posłał, on mi dał przykazanie, co bym miał mówić, i co bym miał powiadać.
12:50 A wiem, że przykazanie jego jest żywot wieczny. A tak, co ja mówię, jako mi powiedział Ojciec, tak mówię.

===== ROZDZIAŁ 13 =====

13:1 A przed świętem wielkiejnocy, wiedząc Jezus, że przyszła godzina jego, aby przeszedł z tego świata do Ojca, umiłowawszy swoje, którzy byli na świecie, do końca je umiłował.
13:2 A gdy była wieczerza, (a już dyabel był podał w serce Judaszowi Szymonowi Iskaryjotczykowi, aby go zdradził,)
13:3 Wiedząc Jezus, że mu wszystko podał Ojciec w ręce, i że od Boga wyszedł, i do Boga idzie,
13:4 Wstał od wieczerzy, i złożył szaty swoje, a wziąwszy prześcieradło, przepasał się.
13:5 Potem nalał wody w miednicę, i począł umywać nogi uczniom, i ocierać prześcieradłem, którem był przepasany.
13:6 Tedy przyszedł do Szymona Piotra, a ten mu rzekł: Panie! ty mi masz umywać nogi?
13:7 Odpowiedział Jezus i rzekł mu: Czego ja czynię, ty teraz nie wiesz; ale się potem dowiesz.
13:8 Rzekł mu Piotr: Nie będziesz mi umywał nóg na wieki. Odpowiedział mu Jezus: Jeźli cię nie umyję, nie będziesz miał części ze mną.
13:9 Rzekł mu Szymon Piotr: Panie! nie tylko nóg moich, ale i ręce, i głowę.
13:10 Rzekł mu Jezus: Kto jest umyty, nie potrzebuje, tylko aby nogi umył, ale jest czysty wszytek; a wy czyści jesteście, ale nie wszyscy.
13:11 Bo wiedział, kto go miał zdradzić, przetoż rzekł: Nie jesteście wszyscy czyści.
13:12 A tak gdy umył nogi ich, i wziął szaty swoje, i zasię usiadł, rzekł im: Wiecie li, com wam uczynił?
13:13 Wy mię zowiecie Mistrz, i Pan, a dobrze powiadacie; bom ja jest.
13:14 Jeźlim tedy ja, Pan i Mistrz, umył nogi wasze, i wyście powinni jeden drugiemu nogi umywać.
13:15 Albowiem przykład dałem wam, abyście i wy tak czynili, jakom ja wam uczynił.
13:16 Zaprawdę, zaprawdę powiadam wam: Nie jest sługa większy nad pana swego, ani poseł większy nad tego, który go posłał.
13:17 Jeźli to wiecie, błogosławieni jesteście, jeźli to czynicie.
13:18 Nie o wszystkich was mówię; ja wiem, którem obrał; ale aby się wypełniło Pismo: Który je ze mną chleb, podniósł przeciwko mnie piętę swoję.
13:19 Od teraz powiadam wam, pierwej niż się stanie, abyście, gdy się stanie, uwierzyli, żem ja jest.
13:20 Zaprawdę, zaprawdę powiadam wam: Kto przyjmuje tego, kogokolwiek poślę, mię przyjmuje; a kto mię przyjmuje, przyjmuje tego, który mię posłał.
13:21 To powiedziawszy Jezus, zkłopotał się w duchu, i oświadczył, i rzekł: Zaprawdę, zaprawdę powiadam wam, że jeden z was mię zdradzi.
13:22 Tedy się oglądali uczniowie jedni na drugich, wątpiąc, o którym mówił.
13:23 A był jeden z uczniów jego za stołem, który odpoczywał na łonie Jezusowym, którego Jezus miłował.
13:24 Temu tedy skinął Szymon Piotr, aby się wywiedział, któryby to był, o którym mówił.
13:25 Tedy on przypuściwszy się do piersi Jezusowych, rzekł mu: Panie! któryż to jest?
13:26 Odpowiedział Jezus: Ten jest, któremu ja omoczywszy sztuczkę chleba, podam. A omoczywszy sztuczkę, dał Judaszowi Szymonowi Iskaryjotczykowi.
13:27 A po onym kęsie wstąpił weń szatan. Tedy mu rzekł Jezus: Co czynisz, czyń rychlej.
13:28 A tego żaden z siedzących za stołem nie zrozumiał, na co mu to powiedział.
13:29 Bo niektórzy mniemali, iż Judasz miał mieszek, że mu Jezus mówił: Kup, czego nam potrzeba na święto; albo aby co ubogim dał.
13:30 A on wziąwszy sztuczkę, wyszedł natychmiast; a była noc.
13:31 A gdy on wyszedł, rzekł Jezus: Teraz jest uwielbion Syn człowieczy, i Bóg jest uwielbion w nim.
13:32 Jeźli Bóg jest uwielbion w nim, i Bóg go uwielbi w sobie, a wnetże go uwielbi.
13:33 Dziateczki! jeszcze maluczko z wami jestem; szukać mię będziecie, ale jakom powiedział Żydom: Dokąd ja idę, wy przyjść nie możecie, tak i wam teraz powiadam.
13:34 Przykazanie nowe daję wam, abyście się społecznie miłowali; jakom ja was umiłował, abyście się i wy społecznie miłowali.
13:35 Po tem poznają wszyscy, żeście uczniowie moi, jeźli miłość mieć będziecie społecznie między sobą.
13:36 Rzekł mu Szymon Piotr: Panie! dokąd idziesz? Odpowiedział mu Jezus: Dokąd ja idę, nie możesz mię teraz iść za mną; ale pójdziesz potem.
13:37 Rzekł mu Piotr: Panie! czemuż teraz nie mogę iść za tobą? Duszę moję za ciebie położę.
13:38 Odpowiedział mu Jezus: Duszę twoję za mię położysz? zaprawdę, zaprawdę powiadam tobie: Nie zapieje kogut, aż mię trzy kroć zaprzesz.

===== ROZDZIAŁ 14 =====

14:1 Niech się nie trwoży serce wasze; wierzycie w Boga, i we mnie wierzcie.
14:2 W domu Ojca mego wiele jest mieszkań; a gdyby tak nie było, byłbym wam powiedział; idę, abym wam zgotował miejsce.
14:3 A jeźli odejdę, i zgotuję wam miejsce, zasię przyjdę, i przyjmę was do siebie samego, abyście, gdzie ja jestem, i wy byli.
14:4 A dokąd ja idę, wiecie, i drogę wiecie.
14:5 Rzekł mu Tomasz: Panie! nie wiemy, dokąd idziesz, a jakoż możemy wiedzieć drogę?
14:6 Rzekł mu Jezus: Jam jest droga, i prawda, i żywot; żaden nie przyjdzie do Ojca, tylko przeze mnie.
14:7 Byście mię byli znali, i Ojca mego znalibyście; a od teraz znacie go, i widzieliście go.
14:8 Rzekł mu Filip: Panie! ukaż nam Ojca, a dosyć nam.
14:9 Rzekł mu Jezus: Tak dawno z wami jestem, a nie poznałeś mię, Filipie? Kto mię widział, widział Ojca; a jakoż ty powiadasz: Ukaż nam Ojca?
14:10 Nie wierzyszże, że ja w Ojcu, a Ojciec we mnie jest? Słów, które ja wam mówię, nie mówię sam od siebie; ale Ojciec, który we mnie mieszka, on czyni te sprawy.
14:11 Wierzcie mi, że ja w Ojcu, a Ojciec we mnie; jeźli nie, dla tych samych spraw wierzcie mi.
14:12 Zaprawdę, zaprawdę powiadam wam: Kto wierzy we mnie, sprawy, które ja czynię, i on czynić będzie, i większe nad te czynić będzie; bo ja idę do Ojca mego.
14:13 A czegokolwiek byście prosili w imieniu mojem, to uczynię, aby był uwielbion Ojciec w Synu.
14:14 Jeźli czego prosić będziecie w imieniu mojem, ja to uczynię.
14:15 Jeźli mię miłujecie, przykazań moich strzeżcie.
14:16 A ja będę prosił Ojca, i inszego Pocieszyciela da wam, aby z wami był na wieki;
14:17 Ducha prawdy, którego świat nie może przyjąć; bo go nie widzi, ani go zna; ale wy go znacie, że u was mieszka, i w was będzie.
14:18 Nie zostawię was sierotami; przyjdę do was.
14:19 Jeszcze maluczko, a świat mię więcej nie obaczy; ale wy mię oglądać będziecie; bo ja żyję, i wy żyć będziecie.
14:20 W on dzień poznacie wy, że ja w Ojcu moim, a wy we mnie, i ja w was.
14:21 Kto ma przykazania moje, a strzeże ich, ten jest, który mię miłuje; a kto mię miłuje, będzie umiłowany od Ojca mego, i ja go będę miłował, i objawię mu się samego.
14:22 Rzekł mu Judasz, (nie on Iskaryjotczyk:) Panie! cóż się stało, że się nam masz objawić, a nie światu?
14:23 Odpowiedział Jezus i rzekł mu: Jeźli mię kto miłuje, słowa mego strzedz będzie, a Ojciec mój umiłuje go, i do niego przyjdziemy, i u niego mieszkanie uczynimy.
14:24 Kto mię nie miłuje, słów moich nie strzeże; a słowo, które słyszycie, nie jest moje, ale Ojca, który mię posłał.
14:25 To wam mówiłem u was będąc.
14:26 Ale Pocieszyciel, Duch Święty, którego pośle Ojciec w imieniu mojem, on was nauczy wszystkiego, i wspomni wam na wszystko, com wam mówił.
14:27 Pokój zostawuję wam, pokój mój daję wam; nie jako świat daje, ja wam daję. Niech się nie trwoży serce wasze, ani się lęka.
14:28 Słyszeliście, żem wam powiedział: Idę, i przyjdę do was. Byście mię miłowali, radowalibyście się, że idę do Ojca; bo Ojciec większy jest niż ja.
14:29 A teraz powiedziałem wam, pierwej niż się stało, abyście, gdy się stanie, uwierzyli.
14:30 Już nie będę wiele mówił z wami; bo idzie książę tego świata, a we mnie nie ma nic.
14:31 Ale aby poznał świat, że miłuję Ojca, i jako mi rozkazał Ojciec, tak czynię. Wstańcie, pójdźmy stąd.

===== ROZDZIAŁ 15 =====

15:1 Jam jest winny krzew prawdziwy, a Ojciec mój jest winnikiem.
15:2 Każdą latorośl, która we mnie nie przynosi owocu, odejmuje; a każdą, która przynosi owoc, oczyszcza, aby więcej owocu przynosiła.
15:3 Jużeście wy czyści dla słowa, którem wam mówił.
15:4 Mieszkajcie we mnie, a ja w was. Jako latorośl nie może przynosić owocu sama z siebie, jeźli nie będzie mieszkała w winnym krzewie, tak i wy, jeźli we mnie mieszkać nie będziecie.
15:5 Jam jest winny krzew, a wy jesteście latorośle. Kto mieszka we mnie, a ja w nim, ten przynosi wiele owocu; bo beze mnie nic uczynić nie możecie.
15:6 Jeźli kto we mnie nie mieszka, będzie wyrzucony precz jako latorośl, i uschnie; a zbierają je, i w ogień wrzucają, i gorzeją.
15:7 Jeźli będziecie mieszkali we mnie, a słowa moje w was mieszkać będą, o cokolwiek byście chcieli, prosić będziecie, a stanie się wam.
15:8 W tem będzie uwielbion Ojciec mój, abyście wiele owocu przynosili, a będziecie uczniami moimi.
15:9 Jako mię umiłował Ojciec, tak i ja was umiłowałem; mieszkajcie w miłości mojej.
15:10 Jeźli będziecie strzedz przykazań moich, będziecie mieszkali w miłości mojej, jakom ja strzegł przykazania Ojca mego, i mieszkam w miłości jego.
15:11 To wam mówiłem, aby radość moja w was była, a radość wasza aby była zupełna.
15:12 To jest przykazanie moje, abyście się społecznie miłowali, jakom ja was umiłował.
15:13 Większej nad tę miłości żaden nie ma, tylko gdy kto duszę swoję położy za przyjacioły swoje.
15:14 Wy jesteście przyjaciele moi, jeźli czynić będziecie, co ja wam przykazuję.
15:15 Już was nie nazwę sługami; bo sługa nie wie, co czyni pan jego; ale nazwałem was przyjaciółmi, żem wam oznajmił wszystko, com słyszał od Ojca mego.
15:16 Nie wyście mię obrali, ale ja was obrałem, i postanowiłem was, abyście szli i owoc przynosili, a owoc wasz aby został; aby, czegokolwiek byście prosili Ojca w imieniu mojem, dał wam.
15:17 To wam przykazuję, abyście się społecznie miłowali.
15:18 Jeźli was świat ma w nienawiści, wiedzcie, że mię pierwej niż was miał w nienawiści.
15:19 Byście byli z świata, świat by miłował, co jest jego; ale iżeście nie są z świata, alem ja was z świata obrał, przetoż was świat ma w nienawiści.
15:20 Pamiętajcie na słowo, którem wam powiedział: Nie jest sługa większy nad pana swego. Jeźli mię prześladowali, i was prześladować będą; jeźli słowa mego strzegli, i waszego strzedz będą.
15:21 Ale to wszystko wam czynić będą dla imienia mego; przeto iż nie znają tego, który mię posłał.
15:22 Bym ja nie był przyszedł, i nie mówił im, nie mieliby grzechu; ale teraz wymówki nie mają od grzechu swego.
15:23 Kto mię ma w nienawiści, i Ojca mego ma w nienawiści.
15:24 Bym ja nie był czynił między nimi spraw, których żaden inszy nie czynił, nie mieliby grzechu; ale teraz i widzieli, i mieli w nienawiści i mnie, i Ojca mego.
15:25 Ale się to dzieje, aby się wypełniło słowo, które jest napisano w zakonie ich: Że mię mieli w nienawiści darmo.
15:26 Ale gdy przyjdzie on Pocieszyciel, którego ja wam poślę od Ojca, Duch prawdy, który od Ojca pochodzi, on świadczyć będzie o mnie.
15:27 Ale i wy świadczyć będziecie; bo jesteście ze mną od początku.

===== ROZDZIAŁ 16 =====

16:1 To wam mówiłem, abyście się nie zgorszyli.
16:2 Z bóżnic was wyłączą; owszem idzie godzina, iż każdy, który was zabije, będzie się rozumiał, że Bogu posługę czyni.
16:3 A to wam czynić będą, iż nie poznali Ojca, ani mnie.
16:4 Ale tom wam powiedział, abyście, gdy przyjdzie godzina, pamiętali na to, żem wam ja to powiedział; a tegoż wam na początku nie powiedziałem, iżem z wami był.
16:5 A teraz idę do tego, który mię posłał, a żaden z was nie pyta mię: Dokąd idziesz?
16:6 Ale że wam to powiedziałem, smutek napełnił serce wasze.
16:7 Wszakże ja wam prawdę powiadam: Pożyteczno wam jest, abym ja odszedł; bo jeźlibym ja nie odszedł, Pocieszyciel nie przyszedłby do was; ale jeźli odejdę, poślę go do was.
16:8 A gdy on przyjdzie, będzie świat karał o grzech, i o sprawiedliwość, i o sąd:
16:9 O grzech, iż nie uwierzyli we mnie;
16:10 A o sprawiedliwość, że idę do Ojca mego, a już mię więcej nie ujrzycie;
16:11 A o sąd, że książę tego świata jest osądzony.
16:12 Jeszcze wiele mam do was mówić, ale teraz znieść nie możecie.
16:13 Ale gdy on przyjdzie, Duch prawdy, będzie was wiódł do wszelakiej prawdy; bo nie będzie mówił sam od siebie, ale cokolwiek usłyszy, to mówić będzie, i przyszłe rzeczy wam opowie.
16:14 On mię uwielbi; bo z mego weźmie, a opowie wam.
16:15 Wszystko, co ma Ojciec, moje jest; przetożem powiedział, że z mego weźmie, a opowie wam.
16:16 Maluczko, a nie ujrzycie mię; a zasię maluczko, a ujrzycie mię; bo ja idę do Ojca.
16:17 Tedy rzekli niektórzy z uczniów jego między sobą: Cóż to jest, co nam mówi: Maluczko, a nie ujrzycie mię; a zasię maluczko, a ujrzycie mię, i że ja idę do Ojca?
16:18 Przetoż mówili: Cóż to jest, co mówi: Maluczko? nie wiemy, co mówi.
16:19 A Jezus poznał, że go chcieli pytać, i rzekł im: O tem pytacie się między sobą, żem powiedział: Maluczko, a nie ujrzycie mię; a zasię maluczko, a ujrzycie mię?
16:20 Zaprawdę, zaprawdę powiadam wam: Że płakać i lamentować będziecie wy, ale świat się będzie weselił; a wy smucić się będziecie, ale smutek wasz obróci się w radość.
16:21 Niewiasta gdy rodzi, smutek ma, iż przyszła godzina jej; ale gdy porodzi dziecię, już więcej nie pamięta na ucisk, dla radości, że się człowiek na świat narodził.
16:22 I wy tedy teraz smutek macie; ale was zasię ujrzę, i rozraduje się serce wasze, a radości waszej nikt od was nie odejmie.
16:23 A w on dzień nie będziecie się mnie pytać o nic. Zaprawdę, zaprawdę powiadam wam: Że o cokolwiek byście prosili Ojca w imieniu mojem, da wam.
16:24 Aż dotąd nie prosiliście o nic w imieniu mojem; proście, a weźmiecie, aby radość wasza była zupełna.
16:25 To wam w przypowieściach mówiłem; ale idzie godzina, gdy już nie będę wam w przypowieściach mówił, ale jawnie o Ojcu opowiem wam.
16:26 W on dzień w imieniu mojem prosić będziecie, a nie powiadam wam, że ja będę prosił Ojca za wami;
16:27 Albowiem sam Ojciec miłuje was, iżeście wy mię umiłowali, i uwierzyliście, żem ja od Boga wyszedł.
16:28 Wyszedłem od Ojca, i przyszedłem na świat; zasię opuszczam świat, a idę do Ojca.
16:29 Rzekli mu uczniowie jego: Oto teraz jawnie mówisz, a żadnej przypowieści nie powiadasz.
16:30 Teraz wiemy, że wiesz wszystko, a nie potrzebujesz, aby cię kto pytał; w tem wierzymy, żeś od Boga wyszedł.
16:31 Odpowiedział im Jezus: Teraz wierzycie?
16:32 Oto idzie godzina, a już przyszła, iż się rozproszą każdy na swoję stronę, a mię samego zostawicie; ale nie jestem sam, bo Ojciec ze mną jest.
16:33 To wam mówiłem, abyście we mnie pokój mieli; na świecie ucisk mieć będziecie, ale ufajcie, jam zwyciężył świat.

===== ROZDZIAŁ 17 =====

17:1 To mówił Jezus, a podniósłszy oczy swoje w niebo, rzekł: Ojcze! przyszła godzina; uwielb Syna twego, aby i Syn twój uwielbił ciebie.
17:2 Jakoś mu dał moc nad wszelkim ciałem, aby wszystkim, któreś mu dał, dał żywot wieczny.
17:3 A toć jest żywot wieczny, aby cię poznali samego prawdziwego Boga, i któreś posłał, Jezusa Chrystusa.
17:4 Jam cię uwielbił na ziemi; sprawę wykonałem, któreś mi dał, abym czynił.
17:5 A teraz ty mię uwielb, Ojcze! u siebie samego tą chwałą, którąm miał u ciebie, pierwej niż świat był.
17:6 Objawiłem imię twoje ludziom, któreś mi dał z świata; twoimi byli, a mnie ich dałeś, i słowa twego strzegli.
17:7 Teraz poznali, że wszystko, coś mi dał, od ciebie jest.
17:8 Bo słowa, któreś mi dał, dałem im, a oni przyjęli, i poznali prawdziwie, żem od ciebie wyszedł, i uwierzyli, żeś ty mię posłał.
17:9 Ja za nimi proszę; nie proszę za światem, ale za tymi, któreś mi dał, bo twoi są.
17:10 A wszystko moje twoje jest, a twoje moje, i uwielbionem jest w nich.
17:11 A już ja nie jestem na świecie, ale oni są na świecie, a ja idę do ciebie. Ojcze święty! zachowaj je w imieniu twojem, któreś mi dał, aby byli jedno, jako i my.
17:12 Gdym był z nimi na świecie, jam je zachował w imieniu twojem; któreś mi dał, ustrzegłem ich, a żaden z nich nie zginął, tylko on syn zatracenia, aby się Pismo wypełniło.
17:13 Ale teraz idę do ciebie, a to mówię na świecie, aby mieli radość moję zupełną w sobie.
17:14 Jam im dał słowo twoje, a świat je miał w nienawiści, iż nie są z świata, jako i ja nie jestem z świata.
17:15 Nie proszę, abyś je wziął z świata, ale abyś je zachował od złego.
17:16 Nie są z świata, jako i ja nie jestem z świata.
17:17 Poświęć je w prawdzie twojej; słowo twoje jest prawdą.
17:18 Jakoś ty mię posłał na świat, tak i ja posłałem je na świat.
17:19 A ja za nie poświęcam się samego, aby i oni byli poświęceni w prawdzie.
17:20 A nie tylko za temi proszę, ale i za tymi, którzy przez słowo ich uwierzą we mnie;
17:21 Aby wszyscy jedno byli, jakoś ty, Ojcze! we mnie, a ja w tobie, aby i oni w nas jedno byli; aby świat uwierzył, żeś ty mię posłał.
17:22 A ja chwałę, którąś mi dał, dałem im, aby byli jedno, jako my jedno jesteśmy.
17:23 Ja w nich, a ty we mnie, aby byli doskonali w jedno, i aby poznał świat, żeś ty mię posłał, i umiłowałeś je, jakoś i mię umiłował.
17:24 Ojcze! których mi dałeś, chcę, aby gdzie ja jestem, i oni byli ze mną, aby oglądali chwałę moję, którąś mi dał; boś mię umiłował przed założeniem świata.
17:25 Ojcze sprawiedliwy! i świat cię nie poznał, alem ja cię poznał, i ci poznali, żeś ty mię posłał.
17:26 I objawiłem im imię twoje, i objawię, aby miłość, którąś mię umiłował, w nich była, i ja w nich.

===== ROZDZIAŁ 18 =====

18:1 To powiedziawszy Jezus, wyszedł z uczniami swymi za potok Cedron, gdzie był ogród, do którego wszedł on i uczniowie jego.
18:2 A wiedział i Judasz, który go zdradził, o tem miejscu; bo się tam Jezus częstokroć z uczniami swymi schodził.
18:3 Judasz tedy wziąwszy rotę, i od przedniejszych kapłanów i od Faryzeuszów sługi, przyszedł tam z latarniami, i z pochodniami, i z broni.
18:4 A Jezus wiedząc o wszystkiem, co miało przyjść nań, wyszedł, i rzekł im: Kogo szukacie?
18:5 Odpowiedzieli mu: Jezusa Nazareńskiego. Rzekł im Jezus: Jam jest. A stał i Judasz, który go zdradził, z nimi.
18:6 A skoro im rzekł: Jam jest, ustąpili nazad, i upadli na ziemię.
18:7 Tedy ich zasię pytał: Kogo szukacie? A oni rzekli: Jezusa Nazareńskiego.
18:8 Odpowiedział Jezus: Powiedziałem wam, żem ja jest; a jeźli mnie szukacie, puśćcie te, niech idą.
18:9 Aby się wypełniło słowo, które powiedział: Że z tych, któreś mi dał, żadnego nie straciłem.
18:10 Tedy Szymon Piotr mając miecz, dobył go, i uderzył sługę najwyższego kapłana, i uciął mu ucho prawe; a było imię słudze onemu Malchus.
18:11 I rzekł Jezus Piotrowi: Włóż miecz twój do pochwy; izali kielicha, który mi dał Ojciec, nie mam pić?
18:12 Tedy rota i rotmistrz, i słudzy Żydowscy pojmali Jezusa, i związali go.
18:13 I wiedli go najpierwej do Annasza; bo był świekrem Kaifasza, który był najwyższym kapłanem roku onego.
18:14 A Kaifasz był ten, który radził Żydom, że pożyteczno jest, aby jeden człowiek umarł za lud.
18:15 I szedł za Jezusem Szymon Piotr, i drugi uczeń; a ten uczeń był znajomy najwyższemu kapłanowi, i wszedł z Jezusem do sieni najwyższego kapłana.
18:16 Ale Piotr stał u drzwi zewnątrz. Wyszedł tedy on drugi uczeń, który był znajomy najwyższemu kapłanowi, i rzekł odźwiernej, i wprowadził Piotra.
18:17 Tedy rzekła dziewka odźwierna Piotrowi: Izali i ty nie jesteś z uczniów tego człowieka? Rzekł on: Nie jestem.
18:18 A stali słudzy i słudzy, którzy byli ogień naczynili, (bo była zima,) i grzali się; stał też z nimi Piotr, i grzał się.
18:19 Tedy najwyższy kapłan pytał Jezusa o uczniów jego, i o nauce jego.
18:20 Odpowiedział mu Jezus: Ja jawnie mówiłem światu; jam zawsze nauczał w bóżnicy i w kościele, gdzie się zawsze zchodzą Żydowie, a potajemnie nic nie mówiłem.
18:21 Przeczże mię pytasz? pytaj tych, którzy słyszeli, com im mówił; oto ci wiedzą, com ja mówił.
18:22 A gdy to powiedział, jeden ze sług tam stojących dał policzek Jezusowi, mówiąc: Tak odpowiadasz najwyższemu kapłanowi?
18:23 Odpowiedział mu Jezus: Jeźlim źle mówił, wydaj świadectwo o złem; a jeźlim dobrze, przeczże mię bijesz?
18:24 I posłał go Annasz związanego do Kaifasza, najwyższego kapłana.
18:25 A Szymon Piotr stał i grzał się. I rzekli mu: Azaż i ty nie jesteś z uczniów jego? Zaprzał się on, i rzekł: Nie jestem.
18:26 Rzekł jeden ze sług najwyższego kapłana, pokrewny onego, któremu Piotr uciął ucho: Azażem ja cię nie widział z nim w ogrodzę?
18:27 I zaś Piotr zaprzał się; a wnetże kogut zapiał.
18:28 I wiedli Jezusa od Kaifasza do ratusza; a było rano. Ale oni nie weszli do ratusza, aby się nie zmazali, ale żeby jedli wielkanoc.
18:29 Wyszedł tedy Piłat do nich, i rzekł: Jaką skargę wnosicie przeciwko temu człowiekowi?
18:30 Odpowiedzieli i rzekli mu: Byby ten nie był złoczyńcą, nie bylibyśmy go tobie wydali.
18:31 Tedy im rzekł Piłat: Weźmijcie wy jego, a według zakonu waszego sądźcie go. I rzekli mu Żydowie: Nam się nie godzi zabić nikogo.
18:32 Aby się wypełniło słowo Jezusowe, które powiedział, oznajmując, jaką by śmiercią miał umrzeć.
18:33 Tedy Piłat wszedł zasię do ratusza, i zawołał Jezusa, i rzekł mu: Tyś jest król Żydowski?
18:34 Odpowiedział mu Jezus: Od siebie li to mówisz, czyli inni tobie powiedzieli o mnie?
18:35 Odpowiedział Piłat: Azażem ja jest Żydem? Naród twój i przedniejsi kapłani podali mię tobie; coś uczynił?
18:36 Odpowiedział Jezus: Królestwo moje nie jest z tego świata; by było z tego świata królestwo moje, słudzy moi pewnie by walczyli, abym nie był podan Żydom; ale teraz królestwo moje nie jest stąd.
18:37 Tedy mu rzekł Piłat: A tak królem jesteś? Odpowiedział Jezus: Ty powiadasz, żem ja jest król. Jam się na to narodził, i na tom przyszedł na świat, abym świadczył prawdzie; każdy, który jest z prawdy, słucha głosu mego.
18:38 Rzekł mu Piłat: Cóż jest prawda? A to powiedziawszy, wyszedł zasię do Żydów, i rzekł im: Ja żadnej winy nie znajduję w nim.
18:39 Ale jest u was zwyczaj, abym wam jednego puszczał w wielkanoc; chcecież tedy, abym wam puścił króla Żydowskiego?
18:40 Tedy zasię zawołali wszyscy, mówiąc: Nie tego, ale Barabbasza. A był Barabbasz łotr.

===== ROZDZIAŁ 19 =====

19:1 Tedy Piłat wziął Jezusa, i ubiczował go.
19:2 A żołnierze uplótłszy koronę z ciernia, włożyli na głowę jego, i w płaszcz szarłatny przyodziały go;
19:3 I mówili: Bądź pozdrowion, królu Żydowski! I dawali mu policzkowania.
19:4 Tedy zasię wyszedł Piłat, i rzekł im: Oto wam go wywodzę precz, abyście poznali, że w nim żadnej winy nie znajduję.
19:5 I wyszedł Jezus precz, niosąc koronę cierniowę i płaszcz szarłatny. I rzekł im Piłat: Oto człowiek!
19:6 A gdy go ujrzeli przedniejsi kapłani i słudzy, zawołali, mówiąc: Ukrzyżuj, ukrzyżuj go! Rzekł im Piłat: Weźmijcie wy go, a ukrzyżujcie; bo ja w nim winy nie znajduję.
19:7 Odpowiedzieli mu Żydowie: My zakon mamy, a według zakonu naszego powinien umrzeć; bo się uczynił Synem Bożym.
19:8 A gdy usłyszał Piłat to słowo, więcej się uląkł.
19:9 I wszedł zasię do ratusza, i rzekł Jezusowi: Skąd ty jesteś? Ale mu Jezus odpowiedzi nie dał.
19:10 Tedy mu rzekł Piłat: Azaż ze mną nie mówisz? Nie wiesz, że mam moc ukrzyżować cię, i mam moc puścić cię?
19:11 Odpowiedział Jezus: Nie miałbyś żadnej mocy przeciwko mnie, by ci nie było dano z góry; dlatego ten, który mię podał tobie, większy grzech ma.
19:12 Od tego czasu szukał Piłat, jakoby go puścił. Ale Żydowie wołali, mówiąc: Jeźli tego puścisz, nie jesteś przyjacielem cesarskim; każdy, kto się czyni królem, sprzeciwia się cesarzowi.
19:13 A Piłat usłyszawszy tę mowę, wywiódł Jezusa precz, i usiadł na stolicy sędziowskiej, na miejscu, które zowią Lithostrotos, a po Żydowsku Gabbatha.
19:14 A był piątek przygotowania wielkiejnocy, jakoby o godzinie szóstej, i rzekł Żydom: Oto król wasz!
19:15 Ale oni wołali: Precz z nim, precz! ukrzyżuj go! Rzekł im Piłat: Króla li waszego mam ukrzyżować? Odpowiedzieli przedniejsi kapłani: Nie mamy króla, tylko cesarza.
19:16 Tedy go wydał im, aby był ukrzyżowan. I wzięli Jezusa, i wiedli.
19:17 A on niosąc krzyż swój, wyszedł na miejsce, które słynie czaszka, a Żydowsku słynie Golgota;
19:18 Gdzie go ukrzyżowali, i z nim dwa insze, z obu stron, a w pośrodku Jezusa.
19:19 I napisał też i napis Piłat, i wprawił go na krzyż; a było napisano: JEZUS NAZAREŃSKI, KRÓL ŻYDOWSKI.
19:20 Ten tedy napis czytało wiele Żydów; bo było blisko miasta miejsce, gdzie był ukrzyżowan Jezus, a było napisano po Żydowsku, Grecku, i Łacińsku.
19:21 I mówili Piłatowi przedniejsi kapłani Żydowscy: Nie pisz: Król Żydowski; ale że on rzekł: Królem Żydowskim jestem.
19:22 Odpowiedział Piłat: Com napisał, napisałem.
19:23 Żołnierze tedy, gdy ukrzyżowali Jezusa, wzięli szaty jego, i uczynili cztery części, każdemu żołnierzowi po części, i suknią. A była suknia nie szyta, ale w całości od wierzchu utkan.
19:24 I mówili między sobą: Nie rozdzierajmy jej, ale rzućmy los o nię, czyja będzie; aby się wypełniło Pismo, które mówi: Rozdzielili sobie szaty moje, a o suknią moję metali los. To tedy uczynili żołnierze.
19:25 A stały u krzyża Jezusowego matka jego, i siostra matki jego, Maryja, żona Kleofasza, i Maryja Magdalena.
19:26 Tedy Jezus ujrzawszy matkę, i ucznia stojącego, którego miłował, rzekł matce swojej: Niewiasto! oto syn twój.
19:27 Potem rzekł onemu uczniowi: Oto matka twoja. I od onej godziny wziął ją on uczeń do siebie.
19:28 Potem wiedząc Jezus, że się już wszystko wykonało, aby się wypełniło Pismo, rzekł: Pragnę.
19:29 A stało naczynie pełne octu; tedy oni napełniwszy gąbkę octem, i na hizop włożywszy, przyłożyli do ust jego.
19:30 A gdy wziął Jezus ocet, rzekł: Wykonało się. A nakłoniwszy głowy, oddał ducha.
19:31 Tedy Żydowie, (aby nie zostały na krzyżu ciała w sabat, gdyż był piątek przygotowania; bo wielki był dzień on sabatu,) prosili Piłata, aby im łamano golenie, i aby byli zdjęci.
19:32 Przyszli tedy żołnierze, i pierwszemu złamali golenie, i drugiemu, który był ukrzyżowan z nim.
19:33 Ale gdy przyszli do Jezusa, a ujrzeli, że już umarł, nie łamali goleni jego.
19:34 Ale jeden z żołnierzów włócznią bok jego przebił, i wnetże wyszła krew i woda.
19:35 A ten, który to widział, świadectwo wydał, a prawdziwe jest świadectwo jego, i on wie, że mówi prawdę, abyście i wy wierzyli.
19:36 Bo się to stało, aby się Pismo wypełniło: Kość jego nie będzie złamana.
19:37 I zasię drugie Pismo mówi: Będą patrzeć nań, którego przebili.
19:38 A potem prosił Piłata Józef z Arymatyi, (który był uczniem Jezusowym, ale tajemnym, dla bojaźni Żydowskiej,) aby wziął ciało Jezusowe; i dopuścił Piłat. Przyszedł tedy, i wziął ciało Jezusowe.
19:39 I przyszedł też i Nikodem, (ten, który był przyszedł do Jezusa w nocy po raz pierwszy,) niosąc złożenie myrry i aloesu, jakoby funtów sto.
19:40 I wzięli ciało Jezusowe, i owinęli je w płótna z wonnemi rzeczami, jako jest zwyczaj Żydom chować.
19:41 A było na onemmiejscu, gdzie był ukrzyżowan, ogród, a w ogrodzę grób nowy, w którym jeszcze żaden nie był położony.
19:42 Tam tedy dla przygotowania Żydowskiego, (że był blisko grób,) położyli Jezusa.

===== ROZDZIAŁ 20 =====

20:1 A pierwszego dnia po sabacie Maryja Magdalena przyszła rano, gdy jeszcze było ciemno, do grobu, i ujrzała kamień odjęty od grobu.
20:2 Bieżała tedy, i przyszła do Szymona Piotra, i do onego drugiego ucznia, którego miłował Jezus, i rzekła im: Wzięli Pana z grobu, a nie wiemy, gdzie go położyli.
20:3 Tedy wyszedł Piotr i on drugi uczeń, i szli do grobu.
20:4 I bieżeli obaj społem; ale on drugi uczeń bieżał prędziej, niż Piotr, i przyszedł pierwszy do grobu.
20:5 A nachyliwszy się, ujrzał leżące płótna; wszakże nie wszedł.
20:6 Tedy przyszedł Szymon Piotr, idąc za nim, i wszedł do grobu, i ujrzał leżące płótna,
20:7 A chustę, która była na głowie jego, nie z płótny leżącą, ale osobno zwiniętą na jednem miejscu.
20:8 Tedy wszedł i on drugi uczeń, który był przyszedł pierwszy do grobu, i ujrzał, i uwierzył.
20:9 (Bo jeszcze nie wiedzieli Pisma, że miał z martwych zmartwychwstać.)
20:10 I wrócili się zasię do domu uczniowie.
20:11 Lecz Maryja stała u grobu, zewnątrz płacząc; a gdy płakała, nachyliła się do grobu.
20:12 I ujrzała dwóch Aniołów w białych szatach siedzących, jednego u głowy, a drugiego u nóg, gdzie było położone ciało Jezusowe.
20:13 I rzekli jej oni: Niewiasto! czemu płaczesz? Rzekła im: Że wzięli Pana mego, a nie wiem, gdzie go położyli.
20:14 A to powiedziawszy, obróciła się nazad, i ujrzała Jezusa stojącego, a nie wiedziała, że to był Jezus.
20:15 Rzekł jej Jezus: Niewiasto! czemu płaczesz? kogo szukasz? Ona mniemając, że jest ogrodnik, rzekła mu: Panie! jeźliś ty go wyniósł, powiedz mi, gdzieś go położył, a ja go wezmę.
20:16 Rzekł jej Jezus: Maryjo! Ona się obróciwszy, rzekła mu: Rabboni! co się wykłada: Mistrzu!
20:17 Rzekł jej Jezus: Nie dotykaj się mnie; bom jeszcze nie wstąpił do Ojca mego; ale idź do braci moich, a powiedz im: Wstępuję do Ojca mego i Ojca waszego, i do Boga mego i Boga waszego.
20:18 Przyszła Maryja Magdalena, opowiadając uczniom, że widziała Pana, i że jej to powiedział.
20:19 A gdy był wieczór onego dnia, pierwszego po sabacie, a drzwi były zamknione, gdzie byli uczniowie zgromadzeni, dla bojaźni Żydowskiej, przyszedł Jezus, i stanął w pośrodku, i rzekł im: Pokój wam!
20:20 A to powiedziawszy, pokazał im ręce i bok swój. I rozweselili się uczniowie, ujrzawszy Pana.
20:21 Tedy im zasię rzekł Jezus: Pokój wam! jako mię posłał Ojciec, tak i ja was posyłam.
20:22 A to powiedziawszy, tchnął, i rzekł im: Weźmijcie Ducha Świętego.
20:23 Którymbyście odpuścili grzechy, odpuszczoneć są; a którymbyście zatrzymali, zatrzymaneć są.
20:24 A Tomasz, jeden z dwunastu, którego zowią Didymus, nie był z nimi, gdy przyszedł Jezus.
20:25 I mówili mu drudzy uczniowie: Widzieliśmy Pana. Ale on rzekł im: Jeźli nie ujrzę na rękach jego ran gwoździowych, i nie włożę palca mego w rany gwoździowe, i nie włożę ręki mojej w bok jego, nie uwierzę.
20:26 A po ośmiu dniach zasię byli wewnątrz uczniowie jego, i Tomasz z nimi. Przyszedł Jezus, (gdy drzwi były zamknione,) i stanął w pośrodku, i rzekł: Pokój wam!
20:27 Potem rzekł Tomaszowi: Podaj palec twój sam, a obacz ręce moje, i podaj rękę twoję, a włóż w bok mój, a nie bądź niedowiarkiem, ale wiernym.
20:28 I odpowiedział Tomasz, i rzekł mu: Pan mój i Bóg mój!
20:29 Rzekł mu Jezus: Żeś mię widział, Tomaszu, uwierzyłeś; błogosławieni, którzy nie widzieli, a uwierzyli.
20:30 I wiele też innych znaków czynił Jezus przed uczniami swymi, które nie są napisane w tych księgach.
20:31 Ale te są napisane, abyście wierzyli, że Jezus jest Chrystus, Syn Boży, a wierząc, abyście żywot mieli w imieniu jego.

===== ROZDZIAŁ 21 =====

21:1 Potem się ukazał zasię Jezus uczniom nad morzem Tyberyjskiem; a ukazał się tak:
21:2 Byli pospołu Szymon Piotr, i Tomasz, który słynie Didymus, i Natanael, który był z Kany Galilejskiej, i synowie Zebedeuszowi, i drudzy z uczniów jego dwaj.
21:3 Rzekł im Szymon Piotr: Idę łowić ryb. Rzekli mu: Pójdziemy i my z tobą. Wyszli, i wsiedli natychmiast do łodzi, a onej nocy nic nie złowili.
21:4 A gdy już było rano, stanął Jezus na brzegu; wszakże nie poznali uczniowie, że był Jezus.
21:5 I rzekł im Jezus: Dziatki! mamżeście co jeść? Odpowiedzieli mu: Nie mamy.
21:6 A on im rzekł: Zarzućcie sieć na prawą stronę łodzi, a znajdziecie. Tedy zarzucili, a już jej wywlec nie mogli dla mnóstwa ryb.
21:7 Tedy rzekł on uczeń, którego miłował Jezus, Piotrowi: Pan jest. A Szymon Piotr, usłyszawszy, że Pan jest, opasał się suknią, (bo był nagi,) i wrzucił się w morze.
21:8 A drudzy uczniowie łodzią przyjechali; (bo nie byli daleko od ziemie, tylko jakoby na dwieście łokci,) ciągnąc onę sieć z rybami.
21:9 A skoro wyszli na ziemię, ujrzeli rozżarzone węgle położone, i rybę na nich leżącą, i chleb.
21:10 Rzekł im Jezus: Przynieście z tych ryb, któreście teraz złowili.
21:11 Wstąpił Szymon Piotr, i wywlókł onę sieć na ziemię, pełną wielkich ryb, sto pięćdziesiąt i trzy; a choć ich tak wiele było, nie rozerwała się sieć.
21:12 Rzekł im Jezus: Pójdźcie, obiadujcie. A żaden z uczniów nie śmiał go pytać: Tyś ty kto? wiedząc, że Pan jest.
21:13 Tedy przyszedł Jezus, i wziął chleb, i dał im, i rybę także.
21:14 To już po trzeci raz ukazał się Jezus uczniom swoim, gdy był wzbudzony z martwych.
21:15 A gdy obiadowali, rzekł Szymonowi Piotrowi Jezus: Szymonie Jonaszów! miłujesz li mię więcej, niżeli ci? Rzekł mu: Tak, Panie! ty wiesz, że cię miłuję. Rzekł mu: Paś baranki moje.
21:16 Rzekł mu zasię po wtóre: Szymonie Jonaszów! miłujesz li mię? Rzekł mu: Tak, Panie! ty wiesz, że cię miłuję. Rzekł mu: Paś owce moje.
21:17 Rzekł mu po trzecie: Szymonie Jonaszów! miłujesz li mię? I zasmucił się Piotr, że mu po trzecie rzekł: Miłujesz li mię? I rzekł mu: Panie! ty wiesz wszystko, ty wiesz, że cię miłuję. Rzekł mu Jezus: Paś owce moje.
21:18 Zaprawdę, zaprawdę powiadam tobie: Gdyś był młodszym, opasywałeś się sam, i chodziłeś, gdzieś chciał; ale gdy się zstarzejesz, wyciągniesz ręce twoje, a inny cię opasze, i poprowadzi, kędybyś nie chciał.
21:19 (A to powiedział, oznajmując, jaką by śmiercią miał uczcić Boga.) A to powiedziawszy, rzekł mu: Pójdź za mną.
21:20 A obróciwszy się Piotr, ujrzał ucznia idącego za sobą, którego miłował Jezus, który też odpoczywał na wieczerzy na piersiach jego, i rzekł: Panie! któż jest, co cię zdradzi?
21:21 Tego ujrzawszy Piotr, rzekł Jezusowi: Panie! a ten co?
21:22 Rzekł mu Jezus: Jeźli go chcę, aby został, ażbym przyszedł, co tobie do tego? ty pójdź za mną.
21:23 Wyszła tedy ta mowa między bracią, że on uczeń nie umrze. Ale mu Jezus nie powiedział, że nie umrze; ale: Jeźli go chcę, aby został, ażbym przyszedł, co tobie do tego?
21:24 Ten jest on uczeń, który świadczy o tem, i który to napisał; a wiemy, że prawdziwe jest świadectwo jego.
21:25 A jestci i wiele innych rzeczy, które czynił Jezus, które, by pisane były każda z osobna, mniemam, że by i sam świat nie pomieścił ksiąg, które by napisane były. Amen.

===== KONIEC =====

Ewangelia według Jana
Gdańsk Bible (1632)
Domena publiczna
Wszystkie 21 rozdziałów • 878 wersetów
